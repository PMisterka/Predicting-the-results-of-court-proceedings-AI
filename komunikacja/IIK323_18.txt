Sygn. akt II K 323/18
WYROK
W IMIENIU RZECZYPOSPOLITEJ POLSKIEJ
Dnia 14 lutego 2019 roku
Sąd Rejonowy w Grajewie II Wydział Karny w składzie:
Przewodniczący: SSR Andrzej Myśliński
Protokolant: Patrycja Gucka
w obecności Prokuratora Justyna Łukaszewicz
po rozpoznaniu dnia 14 lutego 2019 roku na rozprawie
sprawy
T. K.
urodz. (...) w B.
syna J. i J. z d. K.
oskarżonego o to, że:
W dniu 21.06.2016r. na drodze krajowej (...) w rejonie miejscowości O., kierował samochodem osobowym marki B. o
nr rej. (...) w ruchu lądowym, nie stosując się do orzeczonego wyrokiem Sądu Rejonowego w Białymstoku sygn. akt III
K 643/18 zakazu prowadzenia wszelkich pojazdów mechanicznych w ruchu lądowym oraz nie stosując się do decyzji
nr DOM-II.(...). (...).2017 z dnia 11.06.2018r. Prezydenta Miasta B. o cofnięciu uprawnień do kierowania pojazdami
mechanicznymi kategorii „B, C, D”,
tj. o czyn z art. 244 kk w zb. z art. 180a kk
1. Oskarżonego T. K. uznaje za winnego popełnienia zarzucanego mu czynu i za to na mocy art. 244 kk w zb. z art. 180a
kk w zw. z art. 11 § 2 kk skazuje go, zaś na podstawie art. 244 kk w zw. z art. 11 § 3 kk wymierza mu karę 6 (sześciu)
miesięcy pozbawienia wonności.
2. Na podstawie art. 69 § 1 i 2 kk, art. 70 § 1 kk wykonanie orzeczonej wobec oskarżonego kary pozbawienia wolności
warunkowo zawiesza na okres 2 (dwóch) lat próby.
3. Na mocy art. 42 § 1a pkt 1 kk orzeka wobec oskarżonego środek karny w postaci zakazu prowadzenia wszelkich
pojazdów mechanicznych w ruchu lądowym przez okres 1 (jednego) roku.
4. Zwalnia oskarżonego od opłaty sądowej i zryczałtowanych wydatków postępowania w sprawie, obciążając nimi
Skarb Państwa.
Sygn. akt II K 323/18
UZASADNIENIE
Zdaniem Sądu na podstawie poczynionych ustaleń faktycznych dokonanych w oparciu o zebrany w sprawie materiał
dowodowy nie ma wątpliwości co do tego, że oskarżony T. K. w dniu 21 czerwca 2018 roku na drodze krajowej (...)
w rejonie miejscowości O., kierował samochodem osobowym marki B. o nr rej. (...) w ruchu lądowym, nie stosując
się do orzeczonego wyrokiem Sądu Rejonowego w Białymstoku sygn. akt III K 643/18 zakazu prowadzenia wszelkich
pojazdów w ruchu lądowym oraz nie stosując się do decyzji nr DOM-II.(...). (...).2017 z dnia 11.06.2018 r. Prezydenta
Miasta B. o cofnięciu uprawnień do kierowania pojazdami mechanicznymi kategorii „B,C,D”. Czynem tym wyczerpał
znamiona art. 244 kk w zb. z art. 180a kk.
Przy wymiarze kary Sąd kierował się dyrektywami określonymi w art. 53 kk.
Jako okoliczność obciążającą przyjęto wysoki stopień społecznej szkodliwości czynu, a także nagminność popełniania
takich czynów na terenie działania tut. Sądu. Ponadto uwzględniono wcześniejszą karalność oskarżonego k. 17-18, 10.
Jako okoliczność łagodzącą przyjęto przyznanie się oskarżonego do winy.
Uwzględniając okoliczności podmiotowe i przedmiotowe Sąd wymierzył oskarżonemu z mocy art. 244 kk w zw. z art.
11 § 3 kk ( przepis przewidujący najsurowszą karę) karę 6 miesięcy pozbawienia wolności.
Zdaniem Sądu w stosunku do oskarżonego istnieje pozytywna prognoza, co do przestrzegania przez niego porządku
prawnego, dlatego też wykonanie orzeczonej wobec niego kary pozbawienia wolności warunkowo zawieszono na okres
lat 2 tytułem próby.
Powyższe rozstrzygnięcia zapadły na mocy art. 69 § 1 i 2, art. 70 § 1 kk.
W ocenie Sądu daje to podstawę do pozytywnej prognozy co do przestrzegania przez niego porządku prawnego zaś
orzeczony dwuletni okres próby pozwoli na zweryfikowanie pozytywnej opinii w tej mierze.
Zdaniem Sądu powyższa kara spełnia cele zapobiegawcze i wychowawcze w stosunku do oskarżonego, a także potrzeby
w zakresie kształtowania świadomości prawnej społeczeństwa przy uwzględnieniu nagminności przestępstw tego
rodzaju.
Na mocy art. 42 § 1a pkt 1 kk ( kumulatywna kwalifikacja art. 244 kk w zb. z art. 180a kk-stosownie do treści art. 11 §
3 kk) orzeczono wobec oskarżonego środek karny w postaci zakazu prowadzenia wszelkich pojazdów mechanicznych
w ruchu lądowym przez okres jednego roku.
Ze względu na trudną sytuację majątkowo-rodzinną oskarżonego (dwoje dzieci na utrzymaniu-alimenty, bezrobotny)
Sąd zwolnił go od opłaty sądowej i kosztów sądowych obciążając nimi Skarb Państwa-624§1KK.