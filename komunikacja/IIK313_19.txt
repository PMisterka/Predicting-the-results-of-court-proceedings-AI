Sygn. akt II K 313/19
WYROK
W IMIENIU RZECZYPOSPOLITEJ POLSKIEJ
Dnia 24 września 2019 roku
Sąd Rejonowy w Giżycku w II Wydziale Karnym w składzie:
Przewodniczący – SSR Bogdan Wałachowski
Protokolant – st.sekr.sąd. Aneta Dybikowska
w obecności Prokuratora --------
po rozpoznaniu w dniu 24 września 2019 roku sprawy
K. K. s. A. i E. z d. S. , ur. (...) w G.
oskarżonego o to, że: W dniu 26 marca 2019 roku o godz. 22:00 w G. przy ul. (...) znajdując się w stanie nietrzeźwości
o zawartości 1,07 mg/l; 1,02 mg/l i 0,98 mg/l alkoholu w wydychanym powietrzu kierował w ruchu lądowym
samochodem marki s. (...) nr (...)
tj. o czyn z art. 178a§1kk
1. Oskarżonego K. K. uznaje za winnego popełnienia zarzucanego mu czynu i za to na podstawie art. 178a § 1 kk
skazuje go na karę 5 ( pięć) miesięcy pozbawienia wolności.
2. Na podstawie art. 63§1 kk na poczet orzeczonej kary zalicza okres zatrzymania oskarżonego do 26 marca 2019 godz.
23:15 do dnia 27 marca 2019 roku godz. 01:20.
3. Na podstawie art. 42 § 2 kk orzeka wobec oskarżonego środek karny w postaci zakazu prowadzenia wszelkich
pojazdów mechanicznych na okres 4 ( cztery) lat.
4. Na podstawie art. 43a§2 kk orzeka wobec oskarżonego środek karny w postaci świadczenia pieniężnego na rzecz
Funduszu Pomocy Pokrzywdzonym oraz Pomocy Postpenitencjarnej w kwocie 5000 ( pięć tysięcy) złotych.
5. Zwalnia oskarżonego od obowiązku uiszczenia opłaty i pozostałych kosztów sądowych.
II K 313/19
UZASADNIENIE
K. K. (lat 28) jest mieszkańcem G., pracuje jako pomoc kuchenna.
W dniu 26 marca 2019 roku w G. oskarżony podjechał samochodem S. (...) o nr rej. (...) w pobliże Sklepu (...) przy
ulicy (...) w G.. Przy próbie parkowania uderzył w inny pojazd. Została wezwana na miejsce policja. Chwilę później
funkcjonariusz podjął interwencję wobec oskarżonego, poddał go wstępnym badaniom stosownym urządzeniem na
zawartość alkoholu w wydychanym powietrzu. Wówczas okazało się, że znajduje się w stanie nietrzeźwości 1,07 mg/
l; 1,02mg/l; 0,98 mg/l.
Ustalenia faktyczne oparto na protokołach badania stanu trzeźwości ( k. 6), zeznaniach M. C. (k.33-34), wyjaśnień
K. J. K. (k. 63 -64, 102 v).
Okoliczności popełnienia przez oskarżonego K. J. K. czynu zarzucanego mu czynu zdaniem sądu są bezsporne.
Oskarżony od samego początku postępowania przygotowawczego przyznał się do jego popełnienia, podobnie także
podczas rozprawy (k.64,102 v). Podał , że tego dnia bez zgody swojej dziewczyny wziął jej samochód i tego dnia
spożywał dużą ilość alkoholu. Nie potrafił racjonalnie wytłumaczyć tego zachowania. Wyjaśnienia te nie budzą
żadnych wątpliwości, zostały przez Sąd podzielone, ponieważ pozostają w zgodzie z pozostałym zgromadzonym w
sprawie materiałem dowodowym w postaci zeznań bezpośrednich świadków: U. S. k. 19-20, M. K. k. 30-31, M. C. k.
33-34, także K. S. k. 103 – właścicielki pojazdu oraz w protokołach badania stanu trzeźwości oskarżonego. Te ostanie
dowody na żadnym etapie postępowania nie były kwestionowane przez oskarżonego i Sąd również w pełni je podzielił.
W tym stanie rzeczy przyjąć należy pewnie, że okoliczności popełnienia przez K. J. K. zarzucanego mu czynu nie budzą
wątpliwości, a jego zachowanie polegające na prowadzeniu w dniu 26 marca 2019 roku w G. przy ul. (...) samochodu
osobowego w stanie nietrzeźwości wyczerpało dyspozycje art. 178a§1 kk.
Wątpliwości nie budzi także wina oskarżonego. Jest on osoba stosunkowo młodą, sprawną fizycznie i intelektualnie,
w przeszłości nie leczony odwykowo ani psychiatrycznie. Miał świadomość, że jego zachowanie jest bezprawne, a
jego motywacja wolna była od jakichkolwiek zewnętrznych nacisków, o których mowa w ustawie, a które wyłączają
przypisanie mu winy. Można zatem było wymagać od niego zachowania zgodnego z prawem.
Wymierzając oskarżonemu K. J. K. karę w zakresie przypisanego mu czynu sąd miał na uwadze wysoki stopień
społecznej szkodliwości czynu. Wskazują na to czas, miejsce i sposób popełnienia czynu. Podkreślić należy umyślny
charakter przestępczego zachowania oskarżonego. Powszechną w społeczeństwie naganność tego typów zachowań,
wreszcie znaczny stopień nietrzeźwości oskarżonego. Zauważyć należy, że przy pierwszym badaniu na parkingu sklepu
badanie wykazało 1,07 mg/l alkoholu w wydychanym przez oskarżonego powietrzu. Kolejne badanie wykazały niższy
stopień stężenia alkoholu, co jest jak najbardziej zrozumiałe (k. 6).
Zdaniem Sądu zatem na znaczny stopień społecznej szkodliwości czynu oskarżonego wpływa stopień stężenia
alkoholu.
Analiza elementów podmiotowych pozwoliła zdaniem Sądu na przedstawienie osoby oskarżonego w niekorzystnym
świetle. Wymieniony ma 28 lat, a był wielokrotnie karany, odbywał karę pozbawienia wolności , po raz ostatni w 2018
roku , kiedy to opuścił zakład karny po odbyciu 3 lat. Był też wcześniej karany za przestępstwo z art. 178a§1 kk.
Wymierzona zatem oskarżonemu K. J. K. kara pozbawienia wolności w wymiarze 5 miesięcy w ocenie Sądu uwzględnia
w szczególności motywację oskarżonego, rodzaj i stopień naruszenia ciążącego na min obowiązku, jego właściwości
i warunki osobiste, sposób życia przed popełnieniem przestępstwa. Orzeczona kara nie jest nazbyt dolegliwa, nie
przekracza stopnia winy oskarżonego, w ocenie Sądu uwzględnia też stopień społecznej szkodliwości czynu. Na poczet
kary zaliczono oskarżonemu okres jego zatrzymania.
Na podstawie art. 42§2 kk orzeczono wobec oskarżonego obligatoryjnie zakaz prowadzenia wszelkich pojazdów
mechanicznych na okres 4 lat, a w oparciu o przepis art. 43a §2 kk świadczenie pieniężne w wysokości minimalnej
5 000 złotych.
O opłacie i kosztach sądowych orzeczono na podstawie art. 624§1 kpk.