Sygn.akt IIK 178/13
1Ds.215/13/D
WYROK
W IMIENIU RZECZYPOSPOLITEJ POLSKIEJ
Dnia 06 czerwca 2013r.
Sąd Rejonowy w Lubaniu Wydział II Karny w składzie :
Przewodniczący SSR Dariusz Kliś
Protokolant Tomasz Kilarski
Przy udziale Prokuratora Artura Idzi
po rozpoznaniu dnia 06.06.2013r. sprawy karnej
Z. S. (1)
urodz. (...) w L.
syna W. i O. zd. P.
oskarżonego o to , że : w dniu 17 marca 2013r. w J. woj. (...), kierował po drodze publicznej rowerem znajdując się
w stanie nietrzeźwości , wynoszącym: I badanie godzina 07:24 – 0,47 mg/dm3, II badanie godzina 07:40 – 0,50 mg/
dm3 alkoholu w wydychanym powietrzu, przy czym czynu tego dopuścił się będąc uprzednio karany wyrokiem Sądu
Rejonowego w Lubaniu sygn.akt VIK 702/07 z dnia 21 stycznia 2008r. za czyn określony w art. 178a§2 kk na karę
1 roku pozbawienia wolności, którą odbył w ilości 8 miesięcy i 7 dni w okresie od 15 kwietnia 2010r. do 22 grudnia
2010r. ,
tj. o czyn z art. 178a§2 k.k. w zw z art. 64§1 k.k.
I. uznaje oskarżonego Z. S. (2) za winnego popełnienia zarzucanego mu czynu opisanego w części wstępnej wyroku
tj. występku z art. 178a§2 kk w zw z art. 64§1 kk i za to na podstawie art. 178a§2 kk wymierza mu karę 12 (dwunastu)
miesięcy ograniczenia wolności z obowiązkiem wykonywania nieodpłatnej kontrolowanej pracy na cele społeczne w
wymiarze 20 (dwudziestu) godzin w stosunku miesięcznym , wskazanej przez Wójta Gminy L.,
II. na podstawie art. 42§2 kk orzeka wobec oskarżonego Z. S. (1) środek karny w postaci zakazu prowadzenia rowerów ,
motorowerów oraz motocykli w ruchu lądowym na okres 2 (dwóch) lat,
III. na podstawie art. 624§1 kpk i art. 17 ust.1 ustawy z dnia 23.06.1973r. o opłatach w sprawach karnych zwalnia
oskarżonego od ponoszenia kosztów sądowych w niniejszej sprawie i nie wymierza mu opłaty.
UZASADNIENIE
Z. S. (2) w dniu 17 marca 2013r. w miejscowości J. województwa (...) kierował rowerem po drodze publicznej. W trakcie
jazdy oskarżony znajdował się w stanie nietrzeźwości wynoszącym 0,47 mg/l alkoholu w wydychanym powietrzu.
Dowód: wyjaśnienia oskarżonego Z. S. (1) k. 16-17 , 30-30v , protokół użycia alkotestu k. 2.
Z. S. (2) był w przeszłości karany za przestępstwa przeciwko bezpieczeństwu w ruchu drogowym.
Dowód: wyjaśnienia oskarżonego Z. S. (1) k. 16-17 , 30-30v , karta karna k. 5-7 , odpisy wyroków k. 11-13.
Słuchany w toku prowadzonego postępowania zarówno przygotowawczego , jak również sądowego oskarżony Z. S.
(2) przyznał się do popełnienia zarzucanego mu czynu. Wyjaśnił , iż w przeddzień zdarzenia spożywał alkohol w
postaci wina do późnych godzin nocnych. Następnego dnia , gdy w godzinach rannych udał się do rodziny rowerem ,
po przejechaniu kilku metrów został zatrzymany przez patrol policji do kontroli drogowej. W trakcie badania stanu
trzeźwości u oskarżonego stwierdzono 0,47 mg/l alkoholu w wydychanym powietrzu.
Sąd zważył co następuje:
Wyjaśnienia oskarżonego Z. S. (1) zasługiwały na uwzględnienie. Zostały one bowiem złożone w sposób spontaniczny.
Oskarżony szczerze opisał swój udział w popełnionym przestępstwie.
Twierdzenia te , zaś uzupełnione nadto zostały niewątpliwymi i bezspornymi dowodami złożonymi w aktach
prowadzonego postępowania. Mowa tutaj w szczególności o protokole użycia alkotestu (k.2) , z treści którego niezbicie
wynikało , iż Z. S. (2) w trakcie kierowania rowerem w dniu 17.03.2013r. w J. znajdował się w stanie nietrzeźwości –
0,47 mg/l alkoholu w wydychanym powietrzu.
W świetle powyższego wina i sprawstwo oskarżonego Z. S. (1) w zakresie czynu z art. 178a§2 kk były bezsporne.
Z. S. (2) w dniu 17 marca 2013r. w J. woj. (...), działając z zamiarem bezpośrednim , kierował po drodze publicznej
rowerem znajdując się w stanie nietrzeźwości , wynoszącym: I badanie godzina 07:24 – 0,47 mg/dm3, II badanie
godzina 07:40 – 0,50 mg/dm3 alkoholu w wydychanym powietrzu, przy czym czynu tego dopuścił się będąc uprzednio
karany wyrokiem Sądu Rejonowego w Lubaniu sygn.akt VIK 702/07 z dnia 21 stycznia 2008r. za czyn określony w
art. 178a§2 kk na karę 1 roku pozbawienia wolności, którą odbył w ilości 8 miesięcy i 7 dni w okresie od 15 kwietnia
2010r. do 22 grudnia 2010r.
Swoim czynem oskarżony wyczerpał ustawowe znamiona występku z art. 178a§2 k.k. w zw z art. 64§1 k.k.
Oceniając niniejszą sprawę z punktu widzenia odpowiedzialności karnej sprawcy , za okoliczności obciążające Sąd
Rejonowy w Lubaniu uznał – jego dotychczasową karalność. Za łagodzące , zaś przyjął przyznanie się w/w do winy ,
okazaną skruchę i szczery żal.
Uwzględniając charakter popełnionego przestępstwa , ilość tego typu czynów na terenie działania Sądu Rejonowego w
Lubaniu , zagrożenie jakie dla innych uczestników na polskich drogach niosą nietrzeźwi kierujący – należało zważyć ,
iż stopień winy i społecznej szkodliwości czynu jakiego dopuścił się oskarżony był znaczny.
Biorąc pod uwagę opisane wyżej okoliczności wymierzono Z. S. (2) karę 12 (dwunastu) miesięcy ograniczenia wolności
z obowiązkiem wykonywania nieodpłatnej kontrolowanej pracy na cele społeczne w wymiarze 20 (dwudziestu) godzin
w stosunku miesięcznym , wskazanej przez Wójta Gminy L..
Tak wymierzona kara – zdaniem Sądu orzekającego – uwzględnia nie tylko stopień społecznej szkodliwości czynu ,
ale również status majątkowy sprawcy , jego wiek oraz spełnia cele prewencyjne.
Na podstawie art. 42§2 k.k. Sąd Rejonowy w Lubaniu orzekł wobec oskarżonego środek karny w postaci zakazu
prowadzenia rowerów , motorowerów i motocykli w ruchu lądowym na okres 2 (dwóch) lat.
Orzekając powyższe uwzględniono stan nietrzeźwości kierującego oraz czas i miejsce popełnienia przestępstwa.
Oskarżony Z. S. (2) nie posiada stałej pracy , majątku ruchomego , bądź nieruchomego większej wartości.
Wobec powyższego na podstawie art. 624§1 kpk i art. 17 ust.1 ustawy z dnia 23.06.1973r. o opłatach w sprawach
karnych Sąd zwolnił w/w od ponoszenia kosztów sądowych w niniejszej sprawie , nie wymierzając równocześnie
opłaty.