Sygn. akt V K 213/15
WYROK
W IMIENIU RZECZYPOSPOLITEJ POLSKIEJ
Dnia 01 grudnia 2015 r.
Sąd Rejonowy w Giżycku w V Zamiejscowym Wydziale Karnym z siedzibą w Węgorzewie w składzie:
Przewodniczący – SSR Lidia Merska
Protokolant – Joanna Kucharska
w obecności Prokuratora Macieja Prokop
po rozpoznaniu w dniu 01 grudnia 2015 r., na posiedzeniu
sprawy M. B.
urodzonego (...) w R.
syna P. i A. z d. Kiszka
oskarżonego o to, że: W dniu 16 lipca 2015 roku ok. godz. 23:40 na trasie T. – W. prowadził pojazd mechaniczny
w ruchu lądowym marki F. (...) o nr rej. (...), znajdując się w stanie nietrzeźwości przekraczającym 0,5 ‰ stężenia
alkoholu we krwi
tj. o czyn z art. 178a § 1 kk
1. Oskarżonego M. B. uznaje za winnego popełnienia zarzucanego mu czynu i za to na podstawie art. 178a§1 kk w
zw. z art. 33§1 i 3 kk skazuje go na karę grzywny w wymiarze 50 (pięćdziesiąt) stawek dziennych, przy przyjęciu, iż
wysokość jednej stawki dziennej równa jest kwocie 20 (dwadzieścia) złotych.
2. Na podstawie art. 42§2 kk orzeka wobec oskarżonego środek karny w postaci zakazu prowadzenia wszelkich
pojazdów mechanicznych na okres 3 (trzy) lat.
3. Na podstawie art. 63§2 kk na poczet orzeczonego w pkt. 2 środka karnego zalicza okres zatrzymania prawa jazdy
od dnia 17.07.2015r.
4. Na podstawie art. 43a§2 kk orzeka wobec oskarżonego środek karny w postaci świadczenia pieniężnego na rzecz
Funduszu Pomocy Pokrzywdzonym oraz Pomocy Postpenitencjarnej w kwocie 5 000 (pięć tysięcy) złotych.
5. Zasądza od oskarżonego na rzecz Skarbu Państwa kwotę 100 (sto) złotych tytułem opłaty i pozostałe koszty sądowe
w kwocie 70 (siedemdziesiąt) złotych.
Sygn. akt 213/15
UZASADNIENIE
Na podstawie art. 423§1 a kpk uzasadnienie dotyczy wniosku prokuratora odnośnie innych konsekwencji prawnych
– tj. zaliczenia okresu zatrzymania prawa jazdy w wyroku z dnia 1.12.2015r w sprawie oskarżonego M. B..
Oskarżony M. B. został skazany za popełnienie czynu kwalifikowanego z art. 178a§1kk. W toku postępowania
przygotowawczego zatrzymano oskarżonemu prawo jazdy w dniu 17.07.2015r – k. 39 postanowienie Prokuratora o
zatrzymaniu prawa jazdy.
Orzeczono wobec oskarżonego środek karny w postaci zakazu prowadzenia wszelkich pojazdów mechanicznych
na okres 3 (trzy) lat, zatem na jego poczet należało zaliczyć okres zatrzymania prawa jazdy od dnia 17.07.2015r.
Sąd omyłkowo wskazał jako podstawę zaliczenia art. 63§2kk, albowiem z dniem 1.07.2015r podstawą takiego
rozstrzygnięcia jest art. 63§4kk (zmiana wynika z ustawy z dnia 20.02.2015r o zmianie ustawy – Kodek karny oraz
niektórych innych ustaw – Dz. U. poz. 396).