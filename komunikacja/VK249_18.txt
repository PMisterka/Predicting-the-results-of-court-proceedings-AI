Sygn. akt VK 249/18
WYROK
W IMIENIU RZECZYPOSPOLITEJ POLSKIEJ
Dnia 28 listopada 2018r.
Sąd Rejonowy w Giżycku w V Zamiejscowym Wydziale Karnym z siedzibą w Węgorzewie w składzie:
Przewodniczący – SSR Dorota Scott - Sienkiel
Protokolant – st. sekr. sąd. Anna Zaborowska –Przesmycka
w obecności Prokuratora -------------------
po rozpoznaniu w dniu 28 listopada 2018r. na posiedzeniu
sprawy P. J.
urodzonego (...) w K.
syna B. i E. z d. P.
oskarżonego o to, że: w dniu 16 sierpnia 2018r. około godziny 23:45 w W. na ul. (...) na drodze powiatowej nr (...)
kierował samochodem osobowym marki O. o nr rej. (...) w ruchu lądowym będąc w stanie nietrzeźwości o stężeniu
0,62 i 0,58 mg/L alkoholu w wydychanym powietrzu,
tj. o czyn z art. 178a§1 kk
1. Oskarżonego P. J. uznaje za winnego popełnienia zarzucanego mu czynu i za to na podstawie art. 178a§1 kk w zw. z
art. 33§1 i 3 kk skazuje go na karę grzywny w wymiarze 50 (pięćdziesiąt) stawek dziennych, przy przyjęciu, iż wysokość
jednej stawki dziennej równa jest kwocie 30 (trzydzieści) złotych.
2. Na podstawie art. 42§2 kk orzeka wobec oskarżonego środek karny w postaci zakazu prowadzenia wszelkich
pojazdów mechanicznych na okres 3 (trzy) lat.
3. Na podstawie art. 63§4 kk na poczet orzeczonego w pkt 2 środka karnego zalicza okres zatrzymania prawa jazdy
od dnia 19 września 2018r.
4. Na podstawie art. 43a§2 kk orzeka wobec oskarżonego środek karny w postaci świadczenia pieniężnego na rzecz
Funduszu Pomocy Pokrzywdzonym oraz Pomocy Postpenitencjarnej w kwocie 5000,00 (pięć tysięcy) złotych.
5. Zasądza od oskarżonego na rzecz Skarbu Państwa kwotę 150 (sto pięćdziesiąt) złotych tytułem opłaty i pozostałe
koszty sądowe w kwocie 70 (siedemdziesiąt) złotych
Sygn. akt V K 249/18
UZASADNIENIE
na zasadzie art. 424§3 kpk zakres uzasadnienia ograniczony do rozstrzygnięcia o karze
Ustalony stan faktyczny pozwala na przyjęcie, że oskarżony P. J. swoim zachowaniem wyczerpał ustawowe znamiona
występku opisanego w art. 178a § 1 kk.
Z art. 115§16 kk wynika, iż stan nietrzeźwości zachodzi, gdy zawartość alkoholu we krwi przekracza 0,5 promila albo
prowadzi do stężenia przekraczającego tę wartość lub zawartość alkoholu w 1 dm3 wydychanego powietrza przekracza
0,25 mg albo prowadzi do stężenia przekraczającego tę wartość. Już sam zatem tylko fakt prowadzenia pojazdu
w takim stanie pociąga za sobą wypełnienie znamion przestępstwa, chociażby pojazd był prowadzony całkowicie
prawidłowo, sprawca nie naruszył żadnej innej zasady bezpieczeństwa w ruchu i nie sprowadził konkretnego
niebezpieczeństwa. Jest ono dokonane w momencie uruchomienia pojazdu i podjęcia jazdy
Przy wymiarze kary i środków karnych Sąd miał na uwadze wszelkie okoliczności podmiotowo- przedmiotowe sprawy,
w tym znaczny stopień nietrzeźwości oskarżonego. Z drugiej strony oskarżony kierował samochodem w godzinach
nocnych kiedy ruch drogowy był ograniczony. Okolicznością istotną była uprzednia niekaralność oskarżonego za
przestępstwa (karta karna, k. 21).
Analizując okoliczności przedmiotowej sprawy, Sąd doszedł do przekonania, że karą adekwatną do okoliczności
czynu będzie kara grzywny wymiarze 50 stawek dziennych. Powinna spełnić w stosunku do oskarżonego funkcję
prewencyjną i wychowawczą, by powstrzymać go od popełniania kolejnych przestępstw.
Wysokość stawki dziennej Sąd określił kierując się wskazaniami wymienionymi w art. 33§3 kk, a więc uwzględnił,
że oskarżony jest zdrowym mężczyzną w sile wieku, zdolnym do pracy zarobkowej, pracującym zresztą dorywczo.
Zdaniem Sądu stawka dzienna w kwocie 30 zł uwzględnia wszystkie przytoczone wyżej okoliczności.
Nadto na zasadzie 42§2 kk Sąd orzekł środek karny w postaci obligatoryjnego zakazu prowadzenia wszelkich pojazdów
mechanicznych na okres 3 lat, jednocześnie zaliczając na jego poczet okres zatrzymania prawa jazdy od dnia 19
września 2018r. Zdaniem Sądu zakaz prowadzenia wszelkich pojazdów mechanicznych w orzeczonym rozmiarze
będzie wystarczający do osiągnięcia wobec sprawcy celów oraz funkcji wymienionego środka karnego. W związku z
tym, że oskarżony wyraził zgodę na orzeczenie zakazu prowadzenia wszelkich pojazdów mechanicznych na okres 3 lat
bez ograniczenia tego zakazu do ruchu drogowego (wniosek, k. 23), Sąd potraktował takie ograniczenie zawarte we
wniosku prokuratora dołączonym do aktu oskarżenia jako oczywistą omyłkę pisarską.
Na podstawie art. 43a§2 kk Sąd orzekł wobec oskarżonego środek karny w postaci świadczenia pieniężnego na rzecz
Funduszu Pomocy Pokrzywdzonym oraz Pomocy Postpenitencjarnej w kwocie 5000,00 złotych.