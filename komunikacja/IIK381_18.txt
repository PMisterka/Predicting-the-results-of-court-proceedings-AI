Sygn. akt II K 381/18
WYROK
W IMIENIU RZECZYPOSPOLITEJ POLSKIEJ
Dnia 26 lutego 2019 roku
Sąd Rejonowy w Grajewie w II Wydziale Karnym w składzie:
Przewodniczący: SSR Andrzej Myśliński
Protokolant: Ewelina Kiler
w obecności Prokuratora ----
po rozpoznaniu dnia 26 lutego 2019 roku na rozprawie
sprawy
J. M.
urodz. (...) w S.
syna K. i A. z d. K.
oskarżonego o to, że:
w dniu 17 października 2018 r. w W. na ul. (...) woj. (...) znajdując się w stanie nietrzeźwości o zawartości 1,36 mg/
l alkoholu w wydychanym powietrzu kierował motorowerem marki B. o nr rej. (...) po drodze publicznej pomimo
wydania prawomocnej decyzji Starosty (...) z dnia 23.02.2009 r. o cofnięciu uprawnienia do kierowania pojazdami
mechanicznymi w zakresie prawa jazdy kategorii AB,
tj. o czyn z art. 178a § 1 kk w zb. z art. 180a kk w zw. z art. 11 § 2 kk
1. Oskarżonego J. M. uznaje za winnego popełnienia zarzucanego mu czynu i za to na mocy art. 178a § 1 kk w zb. z
art. 180a kk w zw. z art. 11 § 2 kk skazuje go, zaś na podstawie art. 178a § 1 kk w zw. z art. 11 § 3 kk wymierza mu karę
6 (sześciu) miesięcy pozbawienia wolności.
2. Na mocy art. 69 § 1 i 2 kk, art. 70 § 1 kk wykonanie orzeczonej wobec oskarżonego kary pozbawienia wolności
warunkowo zawiesza na okres próby lat 2 (dwóch).
3. Na mocy art. 42 § 2 kk orzeka wobec oskarżonego środek karny w postaci zakazu prowadzenia wszelkich pojazdów
mechanicznych w ruchu lądowym przez okres 3 (trzech) lat.
4. Na mocy art. 43a § 2 kk zasądza od oskarżonego J. M. świadczenie pieniężne w kwocie 5.000,- (pięciu tysięcy)
złotych na rzecz Funduszu Pomocy Pokrzywdzonym oraz Pomocy Postpenitencjarnej.
5. Zwalnia oskarżonego od opłaty sądowej i pozostałych kosztów sądowych w sprawie obciążając nimi Skarb Państwa.
Sygn. akt II K 381/18
UZASADNIENIE
Zdaniem Sądu na podstawie poczynionych ustaleń faktycznych dokonanych w oparciu o zebrany w sprawie materiał
dowodowy, nie ma wątpliwości co do tego, że oskarżony J. M. w dniu 17 października 2018 roku w W. na ul. 11 listopada
woj. (...) znajdując się w stanie nietrzeźwości wynoszącym 1,36 mg/l alkoholu w wydychanym powietrzu kierował
motorowerem marki B. o nr rej. (...) po drodze publicznej. J. M. czynił to nie stosując się do prawomocnej decyzji
Starosty (...) z dnia 23.02.2009 roku o cofnięciu uprawnień do kierowania pojazdami mechanicznymi w zakresie
prawa jazdy kategorii A, B. Czynem tym wyczerpał znamiona art. 178a § 1 kk w zb. z art. 180a kk.
Przy wymiarze kary Sąd kierował się dyrektywami określonymi w art. 53kk.
Jako okoliczność obciążającą przyjęto wysoki stopień społecznej szkodliwości czynu zwłaszcza przy uwzględnieniu
znacznego stopnia nietrzeźwości oskarżonego oraz nagminności przestępstw tego rodzaju na terenie działania tut.
Sądu. Jako okoliczności łagodzące przyjęto przyznanie się oskarżonego do winy i jego niekaralność.
Uwzględniając okoliczności podmiotowe i przedmiotowe Sąd wymierzył oskarżonemu karę 6 miesięcy pozbawienia
wolności.
Zdaniem Sądu w stosunku do oskarżonego istnieje pozytywna prognoza, co do przestrzegania przez niego porządku
prawnego, dlatego też wykonanie orzeczonej wobec niego kary pozbawienia wolności warunkowo zawieszono na okres
lat 2 tytułem próby.
Powyższe rozstrzygnięcia zapadły na mocy art. 69 § 1 i 2 kk, art. 70 § 2 kk.
Zdaniem Sądu powyższa kara spełnia cele zapobiegawcze i wychowawcze w stosunku do oskarżonego, a także potrzeby
w zakresie kształtowania świadomości prawnej społeczeństwa przy uwzględnieniu nagminności przestępstw tego
rodzaju.
W ocenie Sądu daje to podstawę do pozytywnej prognozy co do przestrzegania przez niego porządku prawnego zaś
orzeczony dwuletni okres próby pozwoli na zweryfikowanie powyższego.
Na mocy art. 42 § 2 orzeczono wobec oskarżonego środek karny w postaci zakazu prowadzenia wszelkich pojazdów
mechanicznych w ruchu lądowym przez okres 3 lat. Przy wymiarze tegoż środka karnego Sąd wziął pod uwagę bardzo
duży stopień nietrzeźwości oskarżonego (1,36 mg/l - k.2).
Na mocy art. 43a § 2 kk orzeczono wobec oskarżonego świadczenie pieniężne na rzecz Funduszu Pomocy
Pokrzywdzonym oraz Pomocy Postpenitencjarnej.
Ze względu na trudną sytuację finansową oskarżonego (utrzymujący się z renty chorobowej, bez majątku) przy
uwzględnieniu ciążących na nim z tytułu wyroku należności zwolniono oskarżonego go opłaty sądowej i kosztów
sądowych- art. 624 § 1 kpk.