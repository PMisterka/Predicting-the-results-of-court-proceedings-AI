Sygn. akt II K 350/14

WYROK
W IMIENIU RZECZYPOSPOLITEJ POLSKIEJ
Dnia 10 lutego 2016 r.

Sąd Rejonowy Gdańsk-Północ w Gdańsku w Wydziale II Karnym

w składzie następującym:

Przewodniczący: SSR Andrzej Haliński

Protokolant: staż. K. W.

w obecności Prokuratora Prokuratury Rejonowej G.-O. w G. – nie stawił się zawiadomiony prawidłowo

po rozpoznaniu na rozprawie w dniach 24 listopada 2014 r., 30 marca, 14 maja 2015 r., 28 stycznia 2016 r.

sprawy:

G. D., syna J. i T. z domu F., urodzonego w dniu (...) w G.

oraz

D. C., syna Z. i K. z domu E., urodzonego w dniu (...) w G.

oraz

W. D., syna S. i J. z domu S., urodzonego w dniu (...) w Ł.

oskarżonych o to, że:

I.  w okresie od dnia 18 grudnia 2013 roku do dnia 19 grudnia 2013 roku w G., działając wspólnie i w porozumieniu, w krótkich odstępach czasu, w wykonaniu z góry powziętego zamiaru, zabrali w celu przywłaszczenia mienie w postaci podzespołów przyczepy reklamowej marki T. o nr rej. (...) o łącznej wartości 3.000 zł na szkodę (...) Sp. z o.o. Sp. k. w W.

tj. o przestępstwo z art. 278 § 1 kk w zw. z art. 12 kk;

a nadto G. D.

oskarżonego o to, że:

II.  w okresie od dnia 01 lutego 2014 roku do dnia 03 lutego 2014 roku w G. po uprzednim zerwaniu kłódki zabezpieczającej kosz stalowy zabrał z jego wnętrza mienie ruchome w postaci 8 sztuk butli gazowych marki G. (...) o łącznej wartości 1.200 zł na szkodę (...) Sp. z o.o. w G.

tj. o przestępstwo z art. 279 § 1 kk

I.  oskarżonych G. D., D. C. i W. D. uznaje za winnych popełnienia zarzucanego im czynu opisanego w punkcie I części wstępnej wyroku, czyn ten kwalifikuje jako występek z art. 278 § 1 kk w zw. z art. 12 kk i za to przy zastosowaniu art. 4 § 1 kk na podstawie art. 278 § 1 kk w brzmieniu obowiązującym w dniu 19 grudnia 2013 r. wymierza oskarżonym G. D. i W. D. kary 10 (dziesięciu) miesięcy pozbawienia wolności, zaś przy zastosowaniu art. 4 § 1 kk na podstawie art. 278 § 1 kk w zw. z art. 33 § 1, 2 i 3 kk w brzmieniu obowiązującym w dniu 19 grudnia 2013 r. wymierza oskarżonemu D. C. karę 8 (ośmiu) miesięcy pozbawienia wolności oraz grzywnę w wymiarze 50 (pięćdziesięciu) stawek dziennych, ustalając wysokość jednej stawki dziennej na kwotę 10 (dziesięciu) złotych;

II.  oskarżonego G. D. w ramach zarzucanego mu czynu opisanego w punkcie II części wstępnej wyroku uznaje za winnego popełnienia tego, iż w nieustalonym dniu, nie wcześniej niż 01 lutego 2014 roku i nie później niż 03 lutego 2014 roku w G. po uprzednim zerwaniu kłódki zabezpieczającej kosz stalowy zabrał z jego wnętrza w celu przywłaszczenia cudze rzeczy ruchome w postaci 8 sztuk butli gazowych marki G. (...) o łącznej wartości 1.200 zł, czym działał na szkodę (...) Sp. z o.o. w G., przy czym czyn ten uznaje za wypadek mniejszej wagi i kwalifikuje jako występek z art. 279 § 1 kk w zw. z art. 283 kk i za to przy zastosowaniu art. 4 § 1 kk na podstawie art. 283 kk w brzmieniu obowiązującym w dniu 03 lutego 2014 r. wymierza oskarżonemu karę 10 (dziesięciu) miesięcy pozbawienia wolności;

III.  przy zastosowaniu art. 4 § 1 kk na podstawie art. 85 kk, art. 86 § 1 kk w brzmieniu obowiązującym w dniu 03 lutego 2014 r. łączy orzeczone wobec oskarżonego G. D. w punktach I i II wyroku jednostkowe kary pozbawienia wolności i wymierza oskarżonemu karę łączną 1 (jednego) roku i 2 (dwóch) miesięcy pozbawienia wolności;

IV.  przy zastosowaniu art. 4 § 1 kk na podstawie art. 69 § 1 i 2 kk, art. 70 § 1 pkt 1 kk w brzmieniu obowiązującym w dniu 19 grudnia 2013 r. wykonanie orzeczonej wobec oskarżonego D. C. w punkcie I wyroku kary pozbawienia wolności warunkowo zawiesza na okres próby wynoszący 3 (trzy) lata;

V.  przy zastosowaniu art. 4 § 1 kk na podstawie art. 44 § 2 kk w brzmieniu obowiązującym w dniu 19 grudnia 2013 r. orzeka przepadek na rzecz Skarbu Państwa dowodów rzeczowych w postaci torby, dwóch pił ręcznych i dwóch brzeszczotów, opisanych w wykazie dowodów rzeczowych nr I/29/14 pod pozycjami od 1 do 3 (karta 166 akt sprawy);

VI.  na podstawie art. 230 § 2 kpk nakazuje zwrócić:

a)  Z. B. dowód rzeczowy w postaci umowy pożyczki lombardowej z dnia 30.10.2013 r., opisany w wykazie dowodów rzeczowych Nr I/181/13 pod pozycją 1 (karta 138 akt sprawy),

b)  E. C. dowód rzeczowy w postaci umowy pożyczki lombardowej z dnia 29.10.2013 r., opisany w wykazie dowodów rzeczowych Nr I/181/13 pod pozycją 2 (karta 138 akt sprawy);

VII.  przy zastosowaniu art. 4 § 1 kk na mocy art. 63 § 1 kk w brzmieniu obowiązującym w dniu 03 lutego 2014 r. na poczet orzeczonej wobec oskarżonego G. D. w punkcie III wyroku kary łącznej pozbawienia wolności zalicza okres rzeczywistego pozbawienia oskarżonego wolności w sprawie w postaci zatrzymania od dnia 19 grudnia 2013 r. do dnia 20 grudnia 2013 r., przyjmując jeden dzień rzeczywistego pozbawienia wolności jako równoważny jednemu dniowi kary pozbawienia wolności;

VIII.  na podstawie art. 29 ust. 1 ustawy z dnia 26 maja 1982 r. Prawo o adwokaturze (tekst jedn. Dz. U. z 2002 r. Nr 123, poz. 1058 ze zm.) oraz § 14 ust. 1 pkt 2 i ust. 2 pkt 3, § 16, § 19 i § 2 ust. 3 rozporządzenia Ministra Sprawiedliwości z dnia 28 września 2002 r. w sprawie opłat za czynności adwokackie oraz ponoszenia przez Skarb Państwa kosztów nieopłaconej pomocy prawnej udzielonej z urzędu (Dz. U. Nr 163, poz. 1348 ze zm.) zasądza od Skarbu Państwa na rzecz Kancelarii Adwokackiej adwokata Ł. D. kwotę 1.402,20 zł (jednego tysiąca czterystu dwóch złotych 20/100) brutto tytułem kosztów nieopłaconej pomocy prawnej udzielonej z urzędu oskarżonemu G. D.;

IX.  na podstawie art. 626 § 1 kpk, art. 624 § 1 kpk, art. 17 ust. 1 i 2 ustawy z dnia 23 czerwca 1973 r. o opłatach w sprawach karnych (tekst jedn. Dz. U. z 1983 r. Nr 49, poz. 223 ze zm.) zwalnia oskarżonego G. D. od zapłaty na rzecz Skarbu Państwa kosztów sądowych w całości, w tym opłaty;

X.  na podstawie art. 626 § 1 kpk, art. 627 kpk, art. 633 kpk, art. 1, art. 2 ust. 1 pkt 3 i art. 3 ust. 1 ustawy z dnia 23 czerwca 1973 r. o opłatach w sprawach karnych (tekst jedn. Dz. U. z 1983 r. Nr 49 poz. 223 ze zm.) zasądza od oskarżonego D. C. na rzecz Skarbu Państwa kwotę 918,83 zł (dziewięciuset osiemnastu złotych 83/100) tytułem kosztów sądowych, w tym opłatę w kwocie 280,00 zł (dwustu osiemdziesięciu złotych);

XI.  na podstawie art. 626 § 1 kpk, art. 627 kpk, art. 633 kpk, art. 1 i art. 2 ust. 1 pkt 3 ustawy z dnia 23 czerwca 1973 r. o opłatach w sprawach karnych (tekst jedn. Dz. U. z 1983 r. Nr 49 poz. 223 ze zm.) zasądza od oskarżonego W. D. na rzecz Skarbu Państwa kwotę 396,66 zł (trzystu dziewięćdziesięciu złotych 66/100) tytułem kosztów sądowych, w tym opłatę w kwocie 180,00 zł (stu osiemdziesięciu złotych).