Sygn. akt VI K 133/15
WYROK
W IMIENIU RZECZYPOSPOLITEJ POLSKIEJ
Dnia 24 lutego 2016r.
Sąd Rejonowy w Lesku, Zamiejscowy Wydział VI Karny z siedzibą w Ustrzykach Dolnych w składzie:
Przewodniczący Daniel Radwański
Protokolant Izabela Skarbińska
po rozpoznaniu w dniach 23.09, 21.10, 08.12.2015r. i 16.02.2016r. w Ustrzykach Dolnych, na rozprawie
sprawy
1. W. K. - s. J. i B. z domu C., ur. (...) w U., zam. (...)-(...) U. ul. (...), obywatelstwa polskiego, karanego, PESEL (...)
oskarżonego o to, że:
w dniu 05 maja 2015r., na ul. (...) w U., pow. (...), działając wspólnie z M. K. (1) i F. M. wziął udział w pobiciu J.
J. (2), w ten sposób, że zadał leżącemu na ziemi pokrzywdzonemu kilkanaście kopnięć po całym ciele, powodując u
pokrzywdzonego obrażenia w postaci stłuczenia głowy w okolicy skroniowej lewej, krwiaka okularowego oka prawego
oraz stłuczenia odcinka szyjnego kręgosłupa, które to obrażenia spowodowały u niego rozstrój zdrowia trwający
poniżej 7 dni, czym narazili pokrzywdzonego na bezpośrednie niebezpieczeństwo utraty życia albo nastąpienia skutku
określonego w art. 156§1 kk lub 157§1 kk
tj. o czyn z art. 158§1 kk i 157§2 kk w zw. z art. 11§2 kk
2. F. M. - s. T. i E. z domu S., ur. (...) w U., zam. (...)-(...) L.(...), obywatelstwa polskiego, nie karanego, PESEL (...)
oskarżonego o to, że:
w dniu 05 maja 2015r. na ul. (...) w U., pow. (...), działając wspólnie z M. K. (1) i W. K. wziął udział w pobiciu J.
J. (2), w ten sposób, że zadał leżącemu na ziemi pokrzywdzonemu kilkanaście kopnięć po całym ciele, powodując u
pokrzywdzonego obrażenia w postaci stłuczenia głowy w okolicy skroniowej lewej, krwiaka okularowego oka prawego
oraz stłuczenia odcinka szyjnego kręgosłupa, które to obrażenia spowodowały u niego rozstrój zdrowia trwający
poniżej 7 dni, czym narazili pokrzywdzonego na bezpośrednie niebezpieczeństwo utraty życia albo nastąpienia skutku
określonego w art. 156§1 kk lub 157§1 kk
tj. o czyn z art. 158§1 kk i 157§2 kk w zw. z art. 11§2 kk
3. M. K. (1) - s. Z. i B. z domu P., ur. (...) w U., zam. U. ul. (...), obywatelstwa polskiego, karanego, PESEL (...)
oskarżonego o to, że:
w dniu 05 maja 2015r. na ul. (...) w U., pow. (...), działając wspólnie z W. K. i F. M. wziął udział w pobiciu J. J.
(2), w ten sposób, że zadał leżącemu na ziemi pokrzywdzonemu kilkanaście kopnięć po całym ciele, powodując u
pokrzywdzonego obrażenia w postaci stłuczenia głowy w okolicy skroniowej lewej, krwiaka okularowego oka prawego
oraz stłuczenia odcinka szyjnego kręgosłupa, które to obrażenia spowodowały u niego rozstrój zdrowia trwający
poniżej 7 dni, czym narazili pokrzywdzonego na bezpośrednie niebezpieczeństwo utraty życia albo nastąpienia skutku
określonego w art. 156§1 kk lub 157§1 kk
tj. o czyn z art. 158§1 kk i 157§2 kk w zw. z art. 11§2 kk
I. u z n a j e oskarżonego W. K. za winnego tego, że w dniu 05 maja 2015r. na ul. (...)w U., pow. (...), przyłączył
się do bójki między osk. M. K. (1) i J. J. (2), po czym działając wspólnie i w porozumieniu z M. K. (1) i F. M. wziął
udział w pobiciu J. J. (2), w ten sposób, że każdy z nich zadał leżącemu na ziemi pokrzywdzonemu po kilka kopnięć
w korpus, a osk. F. M. także w głowę, czym spowodowali u pokrzywdzonego J. J. (2) obrażenia w postaci stłuczenia
głowy w okolicy skroniowej lewej, krwiaka okularowego oka prawego oraz stłuczenia odcinka szyjnego kręgosłupa,
które to obrażenia spowodowały u niego rozstrój zdrowia trwający poniżej 7 dni, czym narazili pokrzywdzonego na
bezpośrednie niebezpieczeństwo utraty życia albo nastąpienia skutku określonego w art. 156§1 kk lub 157§1 kk, tj.
występku z art. 158§1 kk i art. 157§2 kk w zw. z art. 11§2 kk i za to, przy zastosowaniu art. 37a kk, na podst. art. 158§1
kk w zw. z art. 11§3 kk w zw. z art. 34§1 i §1a pkt 1 kk i art. 35§1 kk
s k a z u j e
go na karę 4 (czterech) miesięcy ograniczenia wolności w postaci wykonywania nieodpłatnej kontrolowanej pracy na
cele społeczne w wymiarze 20 (dwudziestu) godzin w stosunku miesięcznym,
II. u z n a j e oskarżonego M. K. (1) za winnego tego, że w dniu 05 maja 2015r. na ul. (...) w U., pow. (...), wziął udział
w bójce z J. J. (2), podczas której zadawał pokrzywdzonemu J. J. ciosy rękami w głowę i korpus, po czym działając
wspólnie i w porozumieniu z W. K. i F. M., którzy się do niego przyłączyli, wziął udział w pobiciu J. J. (2), w ten sposób,
w ten sposób, że każdy z nich zadał leżącemu na ziemi pokrzywdzonemu po kilka kopnięć w korpus, a osk. F. M. także w
głowę, czym spowodowali u pokrzywdzonego J. J. (2) obrażenia w postaci stłuczenia głowy w okolicy skroniowej lewej,
krwiaka okularowego oka prawego oraz stłuczenia odcinka szyjnego kręgosłupa, które to obrażenia spowodowały u
niego rozstrój zdrowia trwający poniżej 7 dni, czym narazili pokrzywdzonego na bezpośrednie niebezpieczeństwo
utraty życia albo nastąpienia skutku określonego w art. 156§1 kk lub 157§1 kk, tj. występku z art. 158§1 kk i art. 157§2
kk w zw. z art. 11§2 kk i za to, przy zastosowaniu art. 37a kk, na podst. art. 158§1 kk w zw. z art. 11§3 kk w zw. z art.
34§1 i §1a pkt 1 i kk i art. 35§1 kk
s k a z u j e
go na karę 4 (czterech) miesięcy ograniczenia wolności w postaci wykonywania nieodpłatnej kontrolowanej pracy na
cele społeczne w wymiarze 20 (dwudziestu) godzin w stosunku miesięcznym,
III. ustalając, że oskarżony F. M. dopuścił się tego, że w dniu 05 maja 2015r. na ul.(...) w U., pow. (...), przyłączył
się do bójki między osk. M. K. (1) i J. J. (2), po czym działając wspólnie i w porozumieniu z M. K. (1) i W. K. wziął
udział w pobiciu J. J. (2), w ten sposób, że każdy z nich zadał leżącemu na ziemi pokrzywdzonemu po kilka kopnięć
w korpus, a osk. F. M. także w głowę, czym spowodowali u pokrzywdzonego J. J. (2) obrażenia w postaci stłuczenia
głowy w okolicy skroniowej lewej, krwiaka okularowego oka prawego oraz stłuczenia odcinka szyjnego kręgosłupa,
które to obrażenia spowodowały u niego rozstrój zdrowia trwający poniżej 7 dni, czym narazili pokrzywdzonego na
bezpośrednie niebezpieczeństwo utraty życia albo nastąpienia skutku określonego w art. 156§1 kk lub 157§1 kk, tj.
czynu spełniającego znamiona występku z art. 158§1 kk i art. 157§2 kk w zw. z art. 11§2 kk, na podst. art. 66§1 kk i art.
67§1 i 3 kk warunkowo umarza postępowanie karne o ten czyn, na okres 1 (jednego) roku próby.
IV. na podstawie art. 46§1 kk orzeka od oskarżonych W. K. i M. K. (1) na rzecz pokrzywdzonego J. J. (2)
zadośćuczynienie w kwotach po 300 (trzysta) zł.
V. na podstawie art. 67§3 kk orzeka od oskarżonego F. M. na rzecz pokrzywdzonego J. J. (2) zadośćuczynienie w
kwocie 300 (trzysta) zł.
VI. na podstawie art. 63 §1 kk na poczet orzeczonej kary zalicza oskarżonym W. K. i M. K. (1) okres zatrzymania w
sprawie od dnia 05.05.2015r. do dnia 06.05.2015r. (tj. 1 dzień) przyjmując, iż jeden dzień rzeczywistego pozbawienia
wolności równa się dwóm dniom kary ograniczenia wolności,
VII. na podstawie art. 627 kpk oraz art. 17 ust. 1 ustawy „o opłatach w sprawach karnych” z dnia 23.06.1973 r. (Dz.U.
z 1983r. Nr49, poz.223 z zm.) zasądza na rzecz Skarbu Państwa od oskarżonych M. K. (1) i F. M. koszty sądowe po
172,10 (sto siedemdziesiąt dwa 10/100) zł i od oskarżonego W. K. w kwocie 348,75 (trzysta czterdzieści osiem 75/100)
zł oraz zwalnia oskarżonych od uiszczenia opłaty sądowej.
Sygn. akt VI K 133/15
UZASADNIENIE
Wyroku z dnia 24 lutego 2016r.
Sąd ustalił następujący stan faktyczny:
W dniu 05 maja 2015r. ok. godz. 19:50 oskarżony W. K. przyjechał swoim samochodem do myjni samoobsługowej, na
ul.(...)w U.. Razem z nim przyjechali pasażerowie: oskarżeni M. K. (1) i F. M.. M. K. (1) mył samochód w okolicy drzwi
kierowcy, a pozostali oskarżeni stali po drugiej stronie pojazdu. Wtedy na parking przy myjni przyjechał samochód
dostawczy, z którego wysiedli pokrzywdzony J. J. (2), E. G. i R. P.. Przyjechali tam, ponieważ w budynku obok myjni
znajdowała się baza przedsiębiorstwa, w którym pracowali. J. J. (2) rozpoznał oskarżonego M. K. (1), jako osobę, z
którą bił się w grudniu 2014r. w barze (...) w U.. W związku z tym podszedł do niego z zamiarem rozmowy na ten
temat. Jednakże oskarżony mył dalej samochód, więc podszedł do W. K. i M. K. (1). Wydawało mu się, że oni także
brali udział w bójce w barze (...) i zapytał ich o to, lecz oni zaprzeczyli. Po chwili M. K. (1) przestał myć samochód
i wówczas podszedł do niego J. J. (2). Mężczyźni rozmawiali ze sobą spokojnie. Podczas rozmowy ustalili, że pójdą
bić się za budynek przy myjni, poza zasięg kamery, o której wiedział J. J. (2). M. K. (1) chciał się bić na miejscu, lecz
przystał na warunki J. J. (2). Zdjął koszulkę i udał się za J. J. (2) na tyły budynku. Pierwszy z pola widzenia kamery
zniknął J. J. (2), tuż za nim M. K. (2), a za nim po ok. 6 sekundach W. K. i F. M.. Całą sytuację widzieli rozładowujący
samochód E. G. i R. P.. E. G. poszedł za nimi pierwszy i z pola widzenia kamery zniknął 5 sekund po oskarżonych W. K.
i F. M.. Za nim, po ok. 19 sekundach szedł R. P.. Tymczasem J. J. (2) i M. K. (1) po ok. 12 sekundach doszli do miejsca
bójki i natychmiast do niej przystąpili. Zadali sobie po kilka ciosów pięścią w okolice głowy i tułowia, a następnie w
zwarciu upadli na ziemię. Tam M. K. (1) przytrzymywał leżącego na ziemi pokrzywdzonego, lecz ten usiłował wydostać
się spod niego. E. G., który za budynek dotarł po ok. 5 sekundach za oskarżonymi W. K. i F. M., widział jak M. K. (1)
przytrzymuje na ziemi pokrzywdzonego i woła pozostałych oskarżonych o pomoc. Wtedy pozostali oskarżeni stali w
odległości kilku metrów od bijących się mężczyzn, a na miejsce to przyszli po ok. 10 sekundach od czasu gdy zniknęli z
pola widzenia kamery (ok. 5 sekund po rozpoczęciu bójki). Na zawołanie M. K. (1) W. K. i F. M. podbiegli do bijących
się i zadali J. J. po kilka kopnięć w korpus, a osk. F. M. także w głowę. Po zadaniu tych kopnięć M. K. (1) wstał, a
J. J. (2) skulił się i zakrył głowę rękami. Oskarżeni zadali jeszcze łącznie kilka kopnięć pokrzywdzonemu. W. K. i F.
M. kopali pokrzywdzonego łącznie ok. 5-10 sekund, po czym podbiegając udali się do samochodu. W polu widzenia
kamery monitoringu pojawili się po ok. 35 sekundach od chwili, gdy z niego zniknęli idąc za budynek. M. K. (1) po kilku
sekundach pobiegł za nimi, i w polu kamery pojawił się ponownie po ok. 45 sekundach. J. J. (2) wstał i pobiegł za nimi.
Widział jak wsiadają do samochodu i odjeżdżają. Wziął od E. G. telefon i zadzwonił na policję. Bójka i pobicie łącznie
trwały ok. 22 sekundy. W wyniku bójki doszło u pokrzywdzonego J. J. (2) do powstania obrażeń w postaci stłuczenia
głowy w okolicy skroniowej lewej, krwiaka okularowego oka prawego oraz stłuczenia odcinka szyjnego kręgosłupa,
które to obrażenia spowodowały u niego rozstrój zdrowia trwający poniżej 7 dni. Rodzaj ciosów – kopnięć zadawanych
mu przez W. K. i F. M. oraz uderzeń w okolice głowy zadawanych ręką przez M. K. (1), naraziły pokrzywdzonego na
bezpośrednie niebezpieczeństwo utraty życia albo nastąpienia skutku określonego w art. 156§1 kk lub 157§1 kk.
Powyższy stan faktyczny Sąd ustalił na podstawie częściowych zeznań pokrzywdzonego J. J. (2) (k. 4-6, k.149-150), R.
P. (k.12, k.68-69, k.152), oraz E. G. (k.14, k.151), protokołów konfrontacji (k.79-84), zapisu monitoringu i protokołu
jego przeglądnięcia (k. 20, k. 52), zapisu video z oględzin miejsca zdarzenia i eksperymentu (k. 167), opinii biegłego
lekarza J. B. (k.87-88, k.179), kart karnych (k.53-59).
J. J. (2) nie był wiarygodny w części, w której zeznał, że poszedł za budynek z osk. M. K. (1), aby z nim porozmawiać.
Sprzeczne z tym były wiarygodne w tym zakresie wyjaśnienia M. K. (1), znajdujące potwierdzenie w zapisie z kamery,
na którym widać jak w/w rozmawiają, a podczas rozmowy oskarżony M. K. (1) spokojnie zdejmuję koszulkę i idzie z
pokrzywdzonym na tyły budynku. To w jednoznaczny sposób wskazuje na to, że obaj mężczyźni umówili się na bójkę.
Także zachowanie pozostałych oskarżonych tj. W. K. i F. M. oraz świadka E. G., wskazywało, że poszli za J. J. (2) i M.
K. (1), aby przyglądać się bójce, a nie rozmowie. E. G. zeznał, że słyszał, jak M. K. (1) proponował pokrzywdzonemu
pójście za budynek, co rozumiał jako propozycję walki. W związku z tym zeznania J. J. (2) nie były także wiarygodne
w tej części, w której zeznał, że zaskoczony był atakiem M. K. (1). Natomiast jego zeznania były wiarygodne, gdy mówił
o tym, że po fazie bójki z M. K. (1), został zaatakowany przez W. K. i F. M..
W tym zakresie zeznania pokrzywdzonego zostały potwierdzone przez świadka E. G., który poszedł za pokrzywdzonym
i oskarżonymi za budynek i miał możliwość widzieć ostatni, co najmniej kilkusekundowy etap bójki i pobicia. E.
G., pomimo tego, że jego zeznania złożone na rozprawie zawierały niedokładności związane z oceną czasu trwania
poszczególnych zdarzeń oraz przebiegu bójki między M. K. (1) i J. J. (2), to kategorycznie i konsekwentnie zeznawał, że
oskarżeni W. K. i F. M. kopali J. J. (2). Dla oceny zeznań tego świadka istotne były zeznania świadka R. P., który zeznał,
że gdy przyszedł na miejsce pobicia tuż po jego zakończeniu, to od E. G. słyszał słowa o kopaniu pokrzywdzonego
przez trzy osoby. Zeznania E. G. i R. P. pochodzą od osób, które nie są bliskimi znajomymi J. J. (2), a jedynie z nim
pracowały. Nie było zatem powodu, aby odmówić im wiary, gdyż nie mieli oni interesu, aby składać fałszywe zeznania
obciążające oskarżonych W. K. i F. M..
Zaznaczyć należy, iż zdarzenie będące przedmiotem niniejszego postępowania miało charakter dynamiczny. J.
J. (2) był jego świadkiem od początku, E. G. dopiero w końcowej fazie, a R. P. w ogóle nie widział pobicia,
a jedynie słyszał słowną reakcję E. G. na zaobserwowane zdarzenie. Dynamikę zdarzenia dobrze oddaje zapis
video z kamery monitoringu (k.20), zgodnie z którym widać było, że całe zdarzenie od chwili opuszczenia przez
oskarżonego M. K. (1) okolicy samochodu, do powrotu do niego trwało ok. 45 sekund. Stąd nie między zeznaniami
świadków i pokrzywdzonego zachodzą rozbieżności, które wynikają z dynamiki zdarzenia oraz różnych perspektyw
ich spostrzegania.
Obrażenia ciała u J. J. (2) zostały stwierdzone w dokumentacji lekarskiej i opinii biegłego lek. med. J. B., podobnie
jak zdolność W. K. do zadawania kopnięć.
Zeznania P. J. (k.159) nie wniosły informacji istotnych dla rozstrzygnięcia.
Oskarżeni W. K. (k.26-27, k.147-148) i F. M. (k.30-31, k.148) nie przyznali się do zarzuconego im czynu i wyjaśnili, że
pokrzywdzony J. J. (2) i osk. M. K. (1) poszli się bić za budynek, a oni jedynie poszli za nimi, aby się temu przyglądać.
Następnie wrócili do samochodu po tym, gdy M. K. (1) pokonał pokrzywdzonego. Natomiast M. K. (1) (k. 36-37, k.149)
przyznał się do tego, że bił się z J. J. (2), lecz twierdził, że pozostali oskarżeni nie brali w tym udziału.
Wyjaśnieniom oskarżonych Sąd dał wiarę jedynie w tym zakresie, że M. K. (1) i J. J. (2) umówili się na bójkę. To
znajdowało potwierdzenie w zapisie monitoringu i zeznaniach E. G.. Doświadczenie życiowe i logika, dawały bowiem
podstawę do ustalenia, że J. J. (2), który chciał rewanżu za wcześniejszą bójkę, widząc jak M. K. (1) ściąga koszulkę
wiedział, że będą się bić. O tym świadczyło też zachowanie się pozostałych oskarżonych i E. G., którzy poszli za
pokrzywdzonym i M. K. (1), aby to oglądać.
Natomiast Sąd nie dał wiary wszystkim oskarżonym, iż W. K. i F. M. nie brali udziału w pobiciu J. J. (2). J. J. (2) w
odmienny sposób niż M. K. (1) przedstawił przebieg zdarzenia i zeznał, że podczas bójki zaczął zdobywać przewagę nad
oskarżonym K. i wówczas ten zawołał o pomoc do swoich kolegów, którzy podbiegli do leżących na ziemi mężczyzn i
zaczęli zadawać pokrzywdzonemu kopnięcia, w tym F. M. w okolice głowy. W tym zakresie wiarygodne były zeznania
pokrzywdzonego i zostały one potwierdzone przez świadków E. G. i pośrednio przez R. P..
Sąd zważył co następuje:
M. K. (3), W. K. i F. M. zostali oskarżeni o to, że w dniu 05 maja 2015r., na ul. (...) w U., pow. (...), działając wspólnie
z M. K. (1) i F. M. wziął udział w pobiciu J. J. (2), w ten sposób, że zadał leżącemu na ziemi pokrzywdzonemu
kilkanaście kopnięć po całym ciele, powodując u pokrzywdzonego obrażenia w postaci stłuczenia głowy w okolicy
skroniowej lewej, krwiaka okularowego oka prawego oraz stłuczenia odcinka szyjnego kręgosłupa, które to obrażenia
spowodowały u niego rozstrój zdrowia trwający poniżej 7 dni, czym narazili pokrzywdzonego na bezpośrednie
niebezpieczeństwo utraty życia albo nastąpienia skutku określonego w art. 156§1 kk lub 157§1 kk, tj. popełnienia
przestępstwa z art. 158 § 1 kk i art. 157 § 2 kk w zw. z art. 11 § 2 kk.
Mając na uwadze dokonane ustalenia faktyczne Sąd zmienił opis czynu co, do wszystkich oskarżonych, pozostawiając
niezmienioną kwalifikację prawną zarzuconego im czynu. Zachowanie się pokrzywdzonego J. J. (2) uzasadniało
przyjęcie, iż to on zmierzał do wyjaśnienia zaszłości z M. K. (1), oraz że zgodził się na bójkę z nim, która następnie
przerodziła się w pobicie go przez wszystkich oskarżonych. Wszyscy oskarżeni zrealizowali ustawowe znamiona
występku z art. 158 § 1 kk, a zadając pokrzywdzonemu bądź ciosy rękami, bądź kopnięcia w okolice głowy i tułowia,
czym narazili go na skutek w postaci ciężkiego lub średniego uszkodzenia ciała. Głowa jest organem, mogącym z
łatwością ulec poważnym uszkodzeniom i nieść za sobą konsekwencje w postaci np. uszkodzenia wzroku, słuchu
itp. Nie jest przy tym konieczne stwierdzenie zaistnienia tych skutków, czy w ogóle obrażeń, ponieważ nie jest to
przestępstwo skutkowe, lecz przestępstwo spowodowania narażenia nastąpienia określonych następstw. Sprawcą
pobicia jest każdy, kto w jakikolwiek sposób bierze w nim udział, niezależnie od tego, czy jego osobisty udział wykazuje
cechy działania niebezpiecznego dla życia człowieka lub jego zdrowia, a także niezależnie od tego, czy można mu
przypisać zadanie ciosu powodującego następstwa, o których jest mowa w art. 158 § 2 lub 3 k.k. Odpowiedzialność za
udział w bójce lub pobiciu ma charakter wspólnej odpowiedzialności biorących w takim zdarzeniu udział.
Oskarżeni aktywnie uczestniczyli w pobiciu pokrzywdzonego używając siły fizycznej, a swoim zachowaniem
spowodowali u niego lekkie uszkodzenie ciała. Przedmiotem przestępstwa z art. 157§2 kk jest zdrowie. Jest to
przestępstwo materialne, którego skutkiem jest spowodowanie naruszenie czynności ciała lub rozstrój zdrowia,
trwające nie dłużej niż siedem dni. Spowodowanie u pokrzywdzonego obrażeń wskazanych w opisie czynu, spełniało
znamiona tego czynu, co wynikało z treści opinii biegłego lekarza.
Dlatego też uzasadnione było ustalenie, że oskarżeni wyczerpali ustawowe znamiona występku z art. 158 § 1 kk i art.
157 § 2 kk w zw. z art. 11 § 2 kk.
Wobec oskarżonych W. K. i M. K. (1) Sąd wymierzył, przy zastosowaniu art. 37a kk, na podst. art. 158§1 kk
w zw. z art. 11§3 kk w zw. z art. 34§1 i §1a pkt 1 i kk i art. 35§1 kk, kary 4 miesiący ograniczenia wolności
w postaci wykonywania nieodpłatnej kontrolowanej pracy na cele społeczne w wymiarze 20 godzin w stosunku
miesięcznym. Sąd stwierdził, że uzasadnione będzie orzeczenie wobec oskarżonych kary ograniczenia wolności, z
uwagi na okoliczności sprawy. Odnośnie M. K. (1) Sąd przyjął za okoliczność łagodzącą to, że do walki z J. J. (2)
przystąpił z inicjatywy pokrzywdzonego. Nie prowokował pokrzywdzonego i do przestępstwa by nie doszło, gdyby
nie zachowanie pokrzywdzonego. Ponadto okolicznością łagodzącą był brak poważnych obrażeń u pokrzywdzonego.
Natomiast okolicznością łagodzącą wobec oskarżonego W. K. było sposób udziału w bójce, polegający jedynie na
zadaniu kilku kopnięć w tułów pokrzywdzonego, co również nie spowodowało u niego poważniejszych obrażeń.
Wymierzone kary ograniczenia wolności, spełnią wobec oskarżonych, ludzi młodych przede wszystkim funkcję
wychowawczą. Ponadto obowiązek wykonywania pracy społecznie użytecznej odniesie także funkcje represyjne.
Wobec oskarżonego F. M. Sąd zastosował, na podst. art. 66§1 kk i art. 67§1 i 3 kk instytucję warunkowego umorzenia
postępowania karnego na okres 1 roku próby. Wobec niego zachodziły te same okoliczności łagodzące związane z
okolicznościami czynu, co wobec pozostałych oskarżonych, a ponadto nie był on karany.
W celu zadośćuczynienia dla pokrzywdzonego Sąd zasądził od każdego z oskarżonych na rzecz pokrzywdzonego kwoty
po 300 zł, w tym na podstawie art. 46§1 kk od oskarżonych W. K. i M. K. (1) i na podstawie art. 67§3 kk od oskarżonego
F. M..
Na podstawie art. 63 §1 kk na poczet orzeczonej kary Sąd zaliczył oskarżonym W. K. i M. K. (1) okres zatrzymania w
sprawie od dnia 05.05.2015r. do dnia 06.05.2015r. (tj. 1 dzień) przyjmując, iż jeden dzień rzeczywistego pozbawienia
wolności równa się dwóm dniom kary ograniczenia wolności.
Na podstawie art. 627 kpk oraz art. 17 ust. 1 ustawy „o opłatach w sprawach karnych” z dnia 23.06.1973 r. (Dz.U. z
1983r. Nr49, poz.223 z zm.) Sąd zasądził na rzecz Skarbu Państwa od oskarżonych M. K. (1) i F. M. koszty sądowe po
172,10 (sto siedemdziesiąt dwa 10/100) zł i od oskarżonego W. K. w kwocie 348,75 (trzysta czterdzieści osiem 75/100)
zł oraz zwolnił oskarżonych od uiszczenia opłaty sądowej.