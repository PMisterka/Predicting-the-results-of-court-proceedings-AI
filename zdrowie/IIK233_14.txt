Sygn.akt IIK 233/14
1Ds.858/13
WYROK
W IMIENIU RZECZYPOSPOLITEJ POLSKIEJ
Dnia 28 maja 2015r.
Sąd Rejonowy w Lubaniu Wydział II Karny w składzie :
Przewodniczący SSR Dariusz Kliś
Protokolant Tomasz Kilarski
przy udziale Prokuratora - Zbigniewa Harasimiuka
po rozpoznaniu w dniach 11.03.2015r., 09.04.2015r., 13.05.2015r. oraz 27.05.2015r. sprawy karnej
D. J. (1)
urodz. (...) w L.
syna R. i M. zd. B.
oska rżonego o to , że :
1. w bliżej nieustalonym dniu w okresie od 28 lutego 2013r. do 01 marca 2013r. w L. woj. (...), działając
w celu osiągnięcia korzyści majątkowej, wspólnie i w porozumieniu z R. J. (1), po uprzednim zerwaniu kłódek
zabezpieczających i odgięciu drzwi wejściowych dostał się do wnętrza blaszanego garażu, z wnętrza którego dokonał
zaboru celem przywłaszczenia agregatu prądotwórczego (...), dwóch przedłużaczy elektrycznych oraz kanistra
metalowego 5 litrowego wraz z zawartością benzyny, o łącznej wartości 1.750 zł, na szkodę J. Ś.,
tj. o czyn z art. 279§1 k.k.
2. w bliżej nieustalonym dniu w okresie od 03 marca do 04 maja 2013r. w L. woj. (...), działając w celu osiągnięcia
korzyści majątkowej, wspólnie i w porozumieniu z R. J. (1), po uprzednim odgięciu drzwi wejściowych dostał się do
wnętrza blaszanego garażu, z wnętrza którego dokonał zaboru celem przywłaszczenia wiertarki udarowej (...) typ (...),
szlifierki kątowej elektrycznej oraz 5 paczek gwoździ po 5 kg, o łącznej wartości 450 zł, na szkodę J. Ś.,
tj. o czyn z art. 279§1 k.k.
3. w bliżej nieustalonym okresie pomiędzy 01 listopada 2012r., a 31 marca 2014r. w R. woj. (...), działając wspólnie
i w porozumieniu z R. J. (1), z góry powziętym zamiarem, dokonał wyrębu 6 drzew z lasu o kubaturze 3,5 metra
sześciennego, o wartości 630 zł, czym działał na szkodę Nadleśnictwa Ś.,
tj. o czyn z art. 290§1 k.k. w zw z art. 12 k.k.
4. w nocy z 03 na 04 sierpnia 2013r. w L. woj. (...), działając w celu osiągnięcia korzyści majątkowej, wspólnie i w
porozumieniu z R. J. (1), po uprzednim zerwaniu kłódki zabezpieczającej drzwi wejściowe dostał się do wnętrza hali,
z której dokonał zaboru celem przywłaszczenia 280 metrów instalacji elektrycznej miedzianej, o wartości 10.000 zł,
na szkodę B. A.,
tj. o czyn z art. 279§1 k.k.
5. w okresie od 01 lutego 2011r. do 18 października 2013r. w R. woj. (...) znęcał się fizycznie i psychicznie nad
konkubiną M. C. oraz małoletnią córką N. J. w ten sposób, iż znajdując się pod wpływem alkoholu wszczynał
awantury domowe, w trakcie których zadawał M. C. uderzenia po całym ciele, popychał szarpał za włosy, w wyniku
czego pokrzywdzona doznała licznych podbiegnięć krwawych okolicy twarzy, brzucha, kończyn górnych i dolnych,
groził wymienionej pozbawieniem życia oraz pobiciem na szkodę wymienionej oraz N. J., odmawiał przekazywania
pieniędzy na żywność, zaś wobec małoletniej N. J. stosował przemoc polegającą na zadawaniu uderzeń w twarz,
wykręcaniu rąk, a także groził pozbawieniem życia, zaś w bliżej nieustalonym dniu sierpnia 2013r. wystawiając
małoletnią N. J. przez okno mieszkania groził, iż ją zrzuci, przy czym kierowane groźby wzbudziły w zagrożonych
uzasadnioną obawę, że zostaną spełnione, podczas kolejnej awantury w dniu 04 października 2013r. spowodował u
N. J. obrażenia ciała w postaci zasinienia na przednim i tylnej części lewego przedramienia, zasinienia na przedniej
części lewego podudzia, skutkujące rozstrojem zdrowia na okres poniżej siedmiu dni,
tj. o czyn z art. 207§1 k.k.
6. w dniu 19 sierpnia 2013r. w L. woj. (...) dokonał uszkodzenia poszycia dachu budynku, w którym znajduje się
Zakład Usług (...) w ten sposób, że napełnioną bańkę z łatwopalną substancją wraz z nasączonym materiałem podpalił
i rzucił na dach, co spowodowało straty w wysokości 2.049,67 zł, na szkodę M. S., J. i K. G. oraz (...) S.A.,
tj. o czyn z art. 288§1 k.k.
7. w bliżej nieustalonym dniu lutego 2013r. w R. woj. (...), działając w celu osiągnięcia korzyści majątkowej, po
uprzednim wyłamaniu drzwi wejściowych dostał się do wnętrza budynku mieszkalnego, z wnętrza którego dokonał
zaboru celem przywłaszczenia elementów instalacji elektrycznej, żeliwnych elementów pieca oraz agregatu lodówki
nieustalonej marki, o łącznej wartości 1.100 zł, na szkodę A. M. (1),
tj. o czyn z art. 279§1 k.k.
8. w bliżej nieustalonym dniu marca 2013r. w R. woj. (...), działając w celu osiągnięcia korzyści majątkowej, po
uprzednim wyłamaniu drzwi wejściowych, dostał się do wnętrza budynku mieszkalnego, z wnętrza którego dokonał
zaboru celem przywłaszczenia hydrofora nieustalonej marki, o wartości 150 zł, na szkodę A. M. (2),
tj. o czyn z art. 279§1 k.k.
I. uznaje oskarżonego D. J. (1) za winnego popełnienia zarzucanych mu czynów opisanych w pkt. 1, 4 i 8 części wstępnej
wyroku z tą zmianą, iż przyjmuje, że czynu opisanego w pkt. 1 dopuścił się bez udziału R. J. (1), zaś w pkt. 4 sprawcy
działali na szkodę Przedsiębiorstwa (...) Sp. z o.o. oraz, iż pomiędzy w/w czynami zachodzi ciąg przestępstw opisany
w treści art. 91§1 kk tj. występku z art. 279§1 kk w zw z art. 91§1 kk i za to na podstawie art. 279§1 kk wymierza mu
karę 1 (jednego) roku i 6 (sześciu) miesięcy pozbawienia wolności,
II. uniewinnia oskarżonego D. J. (1) od popełnienia zarzucanego mu czynu opisanego w pkt. 2 części wstępnej wyroku,
III. uznaje oskarżonego D. J. (1) za winnego popełnienia zarzucanego mu czynu opisanego w pkt. 3 części wstępnej
wyroku z tą zmianą, iż przyjmuje, że czyn ten wyczerpuje znamiona przestępstwa z art. 278§1 kk w zw z art. 12 kk i za
to na podstawie art. 278§1 kk wymierza mu karę 6 (sześciu) miesięcy pozbawienia wolności,
IV. uznaje oskarżonego D. J. (1) za winnego tego, że w bliżej nieustalonym dniu miesiąca kwietnia 2011r. w D. w
Republice Federalnej Niemiec poprzez szarpanie, uderzanie rękami i nogami naruszył nietykalność cielesną M. C.
tj. występku z art. 217§1 kk i za to na podstawie art. 217§1 kk wymierza mu karę 1 (jednego) miesiąca pozbawienia
wolności,
V. uznaje oskarżonego D. J. (1) za winnego tego, że w okresie od dnia 24.12.2012r. do dnia 18.10.2013r. w R. woj.
(...) znęcał się fizycznie i psychicznie nad M. C. w ten sposób, iż znajdując się pod wpływem alkoholu oraz środków
odurzających podczas wzajemnych awantur zadawał M. C. uderzenia po całym ciele, popychał, szarpał, groził pobiciem
i pozbawieniem życia, wyganiał ze wspólnie zajmowanego mieszkania, czym spowodował u pokrzywdzonej liczne
podbiegnięcia krwawe w miejscach zadanych ciosów tj. występku z art. 207§1 kk i za to na podstawie art. 207§1 kk
wymierza mu karę 8 (ośmiu) miesięcy pozbawienia wolności,
VI. uznaje oskarżonego D. J. (1) za winnego popełnienia zarzucanego mu czynu opisanego w pkt.6 części wstępnej
wyroku z tą zmianą, iż przyjmuje, że oskarżony działał na szkodę M. S. tj. występku z art. 288§1 kk i za to na podstawie
art. 288§1 kk wymierza mu karę 6 (sześciu) miesięcy pozbawienia wolności,
VII. uniewinnia oskarżonego D. J. (1) od popełnienia zarzucanego mu czynu opisanego w pkt. 7 części wstępnej
wyroku,
VIII. na podstawie art. 85 kk i art. 86§1 kk łączy oskarżonemu D. J. (1) kary pozbawienia wolności orzeczone w pkt.
I, III, IV, V i VI części dyspozytywnej wyroku i wymierza mu karę łączną 2 (dwóch) lat pozbawienia wolności,
IX. na podstawie art. 290§2 kk orzeka od oskarżonego D. J. (1) na rzecz Nadleśnictwa Ś. nawiązkę w wysokości
podwójnej wartości zagarniętego drzewa w wysokości 1.260 zł (jeden tysiąc dwieście sześćdziesiąt złotych),
X. na podstawie art. 46§1 kk orzeka od oskarżonego D. J. (1) na rzecz pokrzywdzonych obowiązek naprawienia szkody
wyrządzonymi czynami poprzez zapłatę:
• na rzecz J. Ś. kwoty 1.750 zł (jeden tysiąc siedemset pięćdziesiąt złotych 00/100),
• na rzecz Przedsiębiorstwa (...) Sp. z o.o. kwoty 10.000 zł (dziesięć tysięcy złotych 00/100), solidarnie z R. J. (1),
• na rzecz M. S. kwoty 2.049,67 zł (dwa tysiące czterdzieści dziewięć złotych 67/100),
• na rzecz A. M. (2) kwoty 150 zł (sto pięćdziesiąt złotych 00/100),
I. na podstawie art. 63§1 kk zalicza oskarżonemu D. J. (1) na poczet wymierzonej w pkt. VIII części dyspozytywnej
wyroku kary łącznej pozbawienia wolności okres rzeczywistego pozbawienia wolności w sprawie od dnia 06.11.2013r.
do 09.11.2013r. oraz od dnia 26.01.2015r. do dnia 09.04.2015r.
II. na podstawie art. 616§1 pkt.2 kpk zasądza od oskarżonego D. J. (1) na rzecz oskarżyciela posiłkowego M. S. kwotę
1.230 zł (jeden tysiąc dwieście trzydzieści złotych 00/100), w tym podatek VAT w kwocie 230 zł (dwieście trzydzieści
złotych 00/100), tytułem zwrotu kosztów zastępstwa procesowego,
III. na podstawie art. 624§1 kpk i art. 17 ust.1 ustawy z dnia 23.06.1973r. o opłatach w sprawach karnych zwalnia
oskarżonego od ponoszenia kosztów sądowych w niniejszej sprawie i nie wymierza mu opłaty.
UZASADNIENIE
D. J. (1) od bliżej nieustalonego dnia miesiąca września 2010r. do 18.10.2013r. żył w związku konkubenckim z
M. C.. Początkowo para zamieszkiwała w D. na terenie Republiki Federalnej Niemiec. Tam M. C. zaszła w ciążę.
W tym okresie ich pożycie układało się poprawnie. Niezależnie jednak od powyższego pomiędzy w/w dochodziło
do wzajemnych nieporozumień. W nieustalonym bliżej dniu miesiąca kwietnia 2011r. podczas jednego ze spotkań
ze znajomymi pomiędzy pokrzywdzoną, a oskarżonym doszło do wzajemnej kłótni. Oskarżony był pod wpływem
alkoholu. W jej trakcie D. J. (1) użył wobec M. C. siły fizycznej. Z tego zdarzenia pokrzywdzona nie posiadała
dokumentacji medycznej.
Dowód: wyjaśnienia oskarżonego D. J. (1) k. 16-17, 98-100, 120-121, 218-220 akt IIK 179/14 oraz k. 133v-134v, 138
akt IIK 233/14, U. G. k. 14 akt IIK 179/14 oraz k. 136-136v, M. C. k.1-3, 90-91, 129, 144-145 akt IIK 179/14 oraz k.
137-138 akt IIK 233/14, W. C. k. 173-174 akt IIK 179/14 oraz k. 167 akt IIK 233/14, J. C. k. 167-167v akt IIK 233/14,
K. C. k. 7-9 akt IIK 179/14 oraz k. 204v, 205 akt IIK 233/14.
W miesiącu wrzesień 2011r. w/w wrócili do Polski i zamieszkali w domu rodzinnym pokrzywdzonej w miejscowości J.
gm. L.. M. C. była w ósmym miesiącu ciąży. Na przełomie miesiąca października oraz listopada 2011r. po pobiciu przez
oskarżonego - B. K., szwagra pokrzywdzonej – D. J. (1) wraz z konkubiną i dzieckiem przeprowadzili się do domu
rodzinnego oskarżonego do miejscowości R. gm. L..
Ich pożycie w dalszym ciągu układało się poprawnie. D. J. (1) pracował, zaś pokrzywdzona zajmowała się domem oraz
córką. Wprawdzie w związku dochodziło do nieporozumień na tle braku pieniędzy, odmiennych charakterów i potrzeb
stron to jednak zachowanie wzajemne konkubentów nie wypełniało znamion znęcania.
Dowód: wyjaśnienia oskarżonego D. J. (1) k. 16-17, 98-100, 120-121, 218-220 akt IIK 179/14 oraz k. 133v-134v, 138
akt IIK 233/14, U. G. k. 14 akt IIK 179/14 oraz k. 136-136v, M. C. k.1-3, 90-91, 129, 144-145 akt IIK 179/14 oraz k.
137-138 akt IIK 233/14, W. C. k. 173-174 akt IIK 179/14 oraz k. 167 akt IIK 233/14, J. C. k. 167-167v akt IIK 233/14,
K. C. k. 7-9 akt IIK 179/14 oraz k. 204v, 205 akt IIK 233/14.
Stan ten uległ zmianie od dnia 24.12.2012r. tj. Świąt Bożego Narodzenia 2012r., podczas których pomiędzy D. J.
(1) oraz jego rodziną, a M. C. doszło do awantury. W jej trakcie oskarżony będąc pod wpływem alkoholu używał
wobec pokrzywdzonej słów obelżywych, wypowiadał groźby pobicia i pozbawienia życia w/w, używał również wobec
M. C. siły fizycznej polegającej na popychaniu, szarpaniu i uderzaniu. Od tego czasu oskarżony nadużywał alkoholu,
środków odurzających i do dnia opuszczenia przez pokrzywdzoną wraz z małoletnim dzieckiem lokalu należącego do
ojca oskarżonego tj. 18.10.2013r. wszczynał kłótnie, awantury, podczas których obrażał w/w słowami obelżywymi, bił,
szarpał, popychał, czym powodował u w/w liczne podbiegnięcia krwawe. Nadto groził w/w pobiciem, pozbawieniem
życia, wyganiał ze wspólnie zajmowanego mieszkania.
Dowód: wyjaśnienia oskarżonego D. J. (1) k. 16-17, 98-100, 120-121, 218-220 akt IIK 179/14 oraz k. 133v-134v, 138
akt IIK 233/14, U. G. k. 14 akt IIK 179/14 oraz k. 136-136v, M. C. k.1-3, 90-91, 129, 144-145 akt IIK 179/14 oraz k.
137-138 akt IIK 233/14, W. C. k. 173-174 akt IIK 179/14 oraz k. 167 akt IIK 233/14, J. C. k. 167-167v akt IIK 233/14, K.
C. k. 7-9 akt IIK 179/14 oraz k. 204v, 205 akt IIK 233/14, D. J. (2) k. 134-135 akt IIK 179/14, k. 139, R. J. (2) k. 139v
akt IIK 233/14, M. J. k. 156 akt IIK 179/14 i k. 139v-140 akt IIK 233/14.
W bliżej nieustalonym dniu w okresie od 28.02.2013r. do dnia 01.03.2013r. w godzinach nocnych D. J. (1) w
L., po uprzednim zerwaniu kłódek zabezpieczających i odgięciu drzwi wejściowych dostał się do wnętrza garażu
należącego do J. Ś.. Z jego wnętrza sprawca dokonał zaboru celem przywłaszczenia agregatu prądotwórczego (...),
dwóch przedłużaczy elektrycznych oraz kanistra metalowego 5 litrowego z zawartością benzyny. Następnie agregat
prądotwórczy oskarżony sprzedał R. J. (1). Wartość szkody wyceniono na kwotę 1.750 zł.
Dowód: wyjaśnienia oskarżonego D. J. (1) k. 16-17, 98-100, 120-121, 218-220 akt IIK 179/14 oraz k. 133v-134v, 138
akt IIK 233/14, wyjaśnienia R. J. (1) k. 59-60, 225-226, 277v-278 akt IIK 179/14 oraz zeznania R. J. (1) k. 135v akt
IIK 233/14, M. C. k.1-3, 90-91, 129, 144-145 akt IIK 179/14 oraz k. 137-138 akt IIK 233/14, D. M. k. 153 akt IIK 179/14
oraz k. 169-169v akt IIK 233/14, J. Ś. k. 63-64,76-78 akt IIK 179/14 oraz k. 135-135v akt IIK 233/14, A. G. k. 68-69
akt IIK 179/14 oraz k. 167v-168 akt IIK 233/14.
W dniu z 03/04 sierpnia 2013r. w L. D. J. (1) wspólnie z R. J. (1) po uprzednim zerwaniu kłódki zabezpieczającej drzwi
wejściowe do hali produkcyjnej należącej do Przedsiębiorstwa (...) Sp. z o.o. dostali się do jej wnętrza skąd zabrali
w celu przywłaszczenia przewody elektryczne miedziane wartości 10.000 zł. Przewody te po uprzednim opaleniu
sprawcy sprzedali na miejscowym skupie złomu.
Dowód: wyjaśnienia oskarżonego D. J. (1) k. 16-17, 98-100, 120-121, 218-220 akt IIK 179/14 oraz k. 133v-134v, 138
akt IIK 233/14, wyjaśnienia R. J. (1) k. 59-60, 225-226, 277v-278 akt IIK 179/14 oraz zeznania R. J. (1) k. 135v akt
IIK 233/14, M. C. k.1-3, 90-91, 129, 144-145 akt IIK 179/14 oraz k. 137-138 akt IIK 233/14, D. M. k. 153 akt IIK 179/14
oraz k. 169-169v akt IIK 233/14, B. A. k. 181-182 akt IIK 179/14, k. 203v-204v akt IIK 233/14, F. M. k. 223v-224
akt IIK 233/14, protokół oględzin miejsca kradzieży z włamaniem k. 66-67, 80-82, fotograficzny materiał poglądowy,
protokół wizji lokalnej z udziałem R. J. (1) k. 105-107.
W nieustalonym bliżej dniu miesiąca marca 2013r. w R. gm. L. D. J. (1) po wcześniejszym wyłamaniu drzwi
wejściowych dostał się do budynku należącego do A. M. (2) i z jego wnętrza dokonał zaboru w celu przywłaszczenia
hydrofora nieustalonej marki, wartości 150 zł. Przedmiot ten następnie oskarżony proponował do sprzedaży R. J. (1).
Dowód: wyjaśnienia oskarżonego D. J. (1) k. 16-17, 98-100, 120-121, 218-220 akt IIK 179/14 oraz k. 133v-134v, 138
akt IIK 233/14, wyjaśnienia R. J. (1) k. 59-60, 225-226, 277v-278 akt IIK 179/14 oraz zeznania R. J. (1) k. 135v akt
IIK 233/14, M. C. k.1-3, 90-91, 129, 144-145 akt IIK 179/14 oraz k. 137-138 akt IIK 233/14, D. M. k. 153 akt IIK 179/14
oraz k. 169-169v akt IIK 233/14, A. M. (2) k. 154 akt IIK 179/14, k. 168v-169 akt IIK 233/14, protokół oględzin miejsca
kradzieży z włamaniem k. 66-67, 80-82, fotograficzny materiał poglądowy, protokół wizji lokalnej z udziałem R. J.
(1) k. 105-107.
W nieustalonych bliżej dniach pomiędzy 01.11.2012r. – 31.03.2013r. w R. gm. L., D. J. (1) wspólnie z R. J. (1), z
góry powziętym zamiarem dokonali wycięcia sześciu drzew z lasu należącego do Nadleśnictwa Ś. o kubaturze 3,5 m3,
wartości 630 zł. Następnie po ich pocięciu przygotowane w ten sposób drewno mężczyźni sprzedali nieustalonym
osobom za kwotę 550 zł.
Dowód: wyjaśnienia oskarżonego D. J. (1) k. 16-17, 98-100, 120-121, 218-220 akt IIK 179/14 oraz k. 133v-134v, 138
akt IIK 233/14, wyjaśnienia R. J. (1) k. 59-60, 225-226, 277v-278 akt IIK 179/14 oraz zeznania R. J. (1) k. 135v akt IIK
233/14, M. C. k.1-3, 90-91, 129, 144-145 akt IIK 179/14 oraz k. 137-138 akt IIK 233/14, D. M. k. 153 akt IIK 179/14 oraz
k. 169-169v akt IIK 233/14, A. M. (2) k. 154 akt IIK 179/14, k. 168v-169 akt IIK 233/14, A. K. k. 140-141 akt IIK 179/14
oraz k. 167v akt IIK 233/14, mapka sytuacyjna k.142 akt IIK 179/14, protokół oględzin miejsca kradzieży z włamaniem
k. 66-67, 80-82, fotograficzny materiał poglądowy, protokół wizji lokalnej z udziałem R. J. (1) k. 105-107.
D. J. (1) w nieustalonych bliżej miesiącach letnich 2013r. był zatrudniony w Zakładzie Usług (...) należącym do M.
U., położonym w L.. W dniu 18.08.2013r. w godzinach wieczornych D. J. (1) telefonicznie poprosił R. J. (1), aby ten
swoim samochodem zawiózł go z jego miejsca zamieszkania tj. R. do L.. Podczas jazdy oskarżony poprosił R. J. (1),
aby ten zatrzymał pojazd w okolicy skrzyżowania ulicy (...) z ulicą (...) w okolicach znajdującego się tam Zakładu
(...) należącego do M. S.. Następnie po krótkich oględzinach miejsca położenia zakładu poprosił R. J. (1), aby ten
swoim samochodem udał się w okolice osiedla mieszczącego się przy ulicy (...), gdzie w/w spotkał się z nieustalonym
mężczyzną. W drodze powrotnej do R. oskarżony zaproponował R. J. (1), aby wspólnie dokonali podpalenia Zakładu
(...) należącego do M. S., w zamian za kwotę 1.500 zł. R. J. (1) na powyższe nie wyraził zgody. Wobec powyższego w nocy
z 18/19.08.2013r. D. J. (1) po zabezpieczeniu kanistrów z benzyną udał się na miejsce przestępstwa, gdzie podpalił
dach budynku Zakładu (...). Z uwagi na szybko podjętą akcję ratowniczą nie doszło do spalenia budynku, a jedynie
jego pokrycia dachowego. Na skutek działania oskarżonego doszło do wyrządzenia szkody w wysokości 2.049,61 zł. O
przebiegu zdarzeniu po kilku dniach D. J. (1) opowiedział R. J. (1).
Dowód: wyjaśnienia oskarżonego D. J. (1) k. 16-17, 98-100, 120-121, 218-220 akt IIK 179/14 oraz k. 133v-134v, 138
akt IIK 233/14, wyjaśnienia R. J. (1) k. 59-60, 225-226, 277v-278 akt IIK 179/14 oraz zeznania R. J. (1) k. 135v akt
IIK 233/14, M. C. k.1-3, 90-91, 129, 144-145 akt IIK 179/14 oraz k. 137-138 akt IIK 233/14, D. M. k. 153 akt IIK 179/14
oraz k. 169-169v akt IIK 233/14, A. M. (2) k. 154 akt IIK 179/14, k. 168v-169 akt IIK 233/14, protokół oględzin miejsca
pożaru k. 33-34, opinia biegłego z zakresu pożarnictwa k. 38-39, kosztorys szkód budynku k. 44-46, protokół oględzin
miejsca kradzieży z włamaniem k. 66-67, 80-82, fotograficzny materiał poglądowy, protokół wizji lokalnej z udziałem
R. J. (1) k. 105-107.
D. J. (1) nie był w przeszłości karany sądownie.
Dowód: wyjaśnienia oskarżonego D. J. (1) k. 16-17, 98-100, 120-121, 218-220 akt IIK 179/14 oraz k. 133v-134v, 138
akt IIK 233/14, karta karna k. 222.
Słuchany zarówno w postępowaniu przygotowawczym, jak również sądowym oskarżony nie przyznał się do
popełnienia zarzucanych mu czynów za wyjątkiem przestępstwa opisanego w pkt. 3 części dyspozytywnej wyroku tj.
czynu z art. 290§1 k.k. w zw z art. 12 k.k.
W złożonych wyjaśnieniach zaprzeczył, aby dopuścił się czynów opisanych w zarzutach, poza występkiem z art. 290§1
k.k. w zw z art. 12 k.k. Jego zdaniem zarówno zeznania M. C., R. J. (1) oraz D. M., jak również innych świadków, którzy
wskazywali na jego sprawstwo w zakresie zarzucanych mu przestępstw to nieuprawnione pomówienia. Oskarżony nie
potrafił jednak logicznie wyjaśnić i wskazać przyczyn dla których w/w i jego bliscy obciążali go twierdząc, iż się ich
dopuścił.
Tak przedstawione stanowisko oskarżony podtrzymał również w zakresie dowodów z dokumentów, jak chociażby
protokołów oględzin miejsc popełnionych przestępstw, czy przeprowadzonych wizji lokalnych, opinii, które obciążały
jego osobę.
Sąd zważył co następuje:
Tylko wyjaśnienia oskarżonego D. J. (1), w których w/w przyznał się do popełnienia zarzucanego mu czynu opisanego
w treści art. 290§1 k.k. w zw z art. 12 k.k. , w kontekście zgromadzonego materiału dowodowego należało uznać za
szczere.
W tej kwestii wskazać bowiem należało, iż oprócz przyznania się D. J. (1) do popełnienia zarzucanego mu czynu, o
sprawstwie w/w świadczyły przede wszystkim zeznania świadków R. J. (1), M. C., A. K., a nadto mapka sytuacyjna
(k.142 akt IIK 179/14).
Wskazać również należało, iż poza oskarżonym, który przyznał się do popełnienia zarzucanego mu czynu, pierwszy
z wymienionych świadków zeznał, iż na początku zimy roku 2012 i 2013 spotkał D. J. (1), który chciał pożyczyć od
niego piłę spalinową, a nadto zaproponował on w/w kradzież drzewa z lasu na terenie miejscowości R.. Gdy ten zgodził
się, mężczyźni wspólnie dokonali wycięcia sześciu drzew, po czym po ich obróbce sprzedali tak przygotowane drewno
nieustalonym osobom. Relacje te zostały potwierdzone następnie zeznaniami świadka M. C., jak również A. K. –
leśnika zatrudnionego w Nadleśnictwie Ś., z terenu którego sprawcy dokonali kradzieży drzewa. Świadek ten bowiem
stwierdził, iż w miejscowości R. w oddziale 90M nieustalone osoby dokonały wycięcia 6 sztuk drzew tj. dąb i jesion w
ilości 3,5 m3, wartości 630 zł. Powyższe dowody uzupełnione zostały także mapką sytuacyjną (k.142)
Rekapitulując wina oskarżonego D. J. (1) nie budziła wątpliwości, zaś opisane wyżej dowody w sposób jednoznaczny
wskazywały na jego sprawstwo.
D. J. (1) – przez cały czas toczącego się postępowania – nie przyznał się do popełnienia pozostałych zarzucanych mu
aktem oskarżenia czynów. W tej części Sąd orzekający odmówił wiary wyjaśnieniom oskarżonego negującego swoją
odpowiedzialność - oceniając je jedynie jako próbę uniknięcia konsekwencji karnych swoich działań.
Wyjaśnienia te stały bowiem w opozycji do wiarygodnych, spójnych i konsekwentnych zeznań jakie w toku
prowadzonego procesu złożyli R. J. (1), M. C., K. C., P. C., W. C., U. G., J. W., M. S., J. Ś., A. G., A. K., A. M. (2), D.
M., B. A., M. B., F. M..
W ocenie Sądu zeznania wskazanych wyżej świadków zasługiwały na wiarę jako spójne, logiczne, korespondujące
wzajemnie ze sobą, ale również pozostałym zgromadzonym w sprawie materiałem dowodowym w postaci
dokumentów tj. protokołem oględzin miejsca pożaru k. 33-34, opinią biegłego z zakresu pożarnictwa k. 38-39,
kosztorysem szkód budynku k. 44-46, protokołem oględzin miejsca kradzieży z włamaniem k. 66-67, 80-82,
fotograficznym materiałem poglądowym, protokołem wizji lokalnej z udziałem R. J. (1) k. 105-107.
W tym miejscu wskazać należało, iż zasadniczym dowodem, na którym Sąd oparł w tej mierze swoje rozstrzygnięcie
były zeznania R. J. (1), osoby bliskiej oskarżonemu, z którym w dacie składania obciążających go zeznań nie łączyły
konflikty, czy nieporozumienia. A zatem zeznania powyższe – zdaniem Sądu – mogły stanowić wartościowy dowód
w niniejszej sprawie.
Świadek ten bowiem w sposób szczegółowy i drobiazgowy opisał okoliczności popełnionych wspólnie, ale również
samodzielnie przez D. J. (1) przestępstw. (k. 59-60, 225-226, 227-228 akt IIK 179/14 oraz k. 135 akt IIK 233/14).
Co również istotne podczas przeprowadzonej z jego udziałem wizji lokalnej - bez wątpliwości – wskazał miejsca czynów
przestępczych oraz opisał ich mechanizmy.
R. J. (1) składając wyjaśnienia na karcie 60 akt IIK 179/14, które w toku prowadzonego postępowania podtrzymał, a
które ponadto uzupełnione one zostały protokołem wizji lokalnej - stwierdził, iż w zakresie czynu opisanego w pkt. 6
części wstępnej wyroku tj. występku z art. 288§1 k.k. , dokładnej daty nie pamiętał, ale było to w roku 2013 wiosną
lub latem zadzwonił do niego wieczorem D. J. (1) i prosił go, aby ten zawiózł go do L.. W/w nakazał podjechać pod
Zakład (...) położony w okolicy skrzyżowania ulicy (...) z (...) w L., ( Zakład Usług (...) należący do M. S.), po czym po
krótkich oględzinach D. J. (1) nakazał zawieźć się na Osiedle (...) w L., gdzie spotkał się z nieustalonym mężczyzną.
Kolejno, bezpośrednio po tym w drodze powrotnej do miejsca zamieszkania D. J. (1) zaproponował świadkowi udział
w podpaleniu Zakładu (...) za stosowne wynagrodzenie. R. J. (1) jednak nie zgodził się. Jak nadto oświadczył świadek
– D. J. (1) po upływie kilku dni miał opowiadać w/w przebieg przestępstwa.
Nadto świadek R. J. (1) zrelacjonował okoliczności spotkania podczas, którego D. J. (1) przyznał mu się do kradzieży
agregatu prądotwórczego. Jak stwierdził w/w, według relacji oskarżonego agregat ten był kradziony w L.. Jak
natomiast ustalono w toku prowadzonego postępowania, w tym zeznań J. Ś., stanowił on jego własność i był
przedmiotem kradzieży w okresie od 28 lutego 2013r. do 01 marca 2013r. z należącego do pokrzywdzonego garażu.
Przedmiotowa relacja dotyczyła występku opisanego w pkt.1 części wstępnej wyroku.
Kolejno świadek R. J. (1) przedstawił przebieg przestępstwa opisanego w pkt. 4 części wstępnej wyroku tj. występku
z art. 279§1 k.k. na szkodę B. A..
Składając wyjaśnienia w tej części w/w stwierdził, iż w okresie wakacji 2013r. D. J. (1) zaproponował mu dokonanie
kradzieży przedmiotów znajdujących się w hali produkcyjnej położonej w L. przy Stacji Paliw (...). W/w wyraził
zgodę i wspólnie z oskarżonym udał się na miejsce przestępstwa, po czym sprawcy wspólnie weszli do wnętrza
hali. Jak jednak stwierdził w/w drzwi od hali były otwarte. Powyższe zeznania nie korespondowały z twierdzeniami
wiarygodnych – zdaniem Sądu – świadków tj. B. A. oraz F. M., który na zlecenie pokrzywdzonej nadzorował teren.
Jak bowiem stwierdził w/w sprawcy weszli na teren hal po zerwaniu znajdujących się tam kłódek. Wobec powyższego,
w tym zakresie Sąd orzekający nie dał wiary R. J. (1). Jednakże – zdaniem Sądu – takie zeznania w/w mogły
wynikać z niepamięci, wielości popełnionych przez sprawców w tamtym czasie czynów. W ocenie jednak Sądu dalsze
twierdzenia świadka R. J. (1) w zakresie tego opisywanego przestępstwa korelowały z zebranym w sprawie materiałem
dowodowym. Jak bowiem zeznał świadek, po wejściu do wnętrza hali wspólnie z D. J. (1) dokonali zaboru przewodów
elektrycznych miedzianych oraz aluminiowych, które po opaleniu sprzedali w pobliskich skupach złomu.
Kolejno świadek R. J. (1) w złożonych wyjaśnieniach przedstawił fakty dotyczące przestępstwa z art. 279§1 k.k. jakiego
dopuścił się oskarżony w miejscowości R., a opisanego w pkt. 8 części wstępnej wyroku. Według jego relacji na
przełomie zimy i wiosny 2011r. D. J. (1) poprosił go o pożyczkę. Gdy R. J. (1) przyjechał na posesję oskarżonego
zauważył jak ten czyścił oraz malował hydrofor. Jak nadto oświadczył świadek – D. J. (1) oferował w/w sprzedaż
przedmiotowego hydrofora oraz odkurzacza, twierdząc, iż ukradł je z domu położonego w R.. R. J. (1) odmówił złożonej
propozycji. Po kilku dniach oskarżony wskazał świadkowi dom, z którego dokonał przedmiotowej kradzieży. Jak
ustalono w toku prowadzonego postępowania nieruchomość ta należała do A. M. (2), który będąc słuchany potwierdził
fakt dokonanego na jego szkodę przestępstwa, jak również kradzieży mienia, które było przedmiotem występku.
W dalszej części swoich wyjaśnień R. J. (1) przedstawił okoliczności czynu z art. 290§1 k.k. w zw z art. 12 k.k. opisanego
w pkt. 3 części wstępnej wyroku, jednakże w tym zakresie D. J. (1) przyznał się do popełnienia przestępstwa, zaś
pisemne motywy dotyczące tego czynu zostały przedstawione powyżej.
Niezależnie od powyższych wyjaśnień, które dotyczyły przestępstw zawartych w złożonym akcie oskarżenia, R. J.
(1) przedstawił kolejne okoliczności przestępstw, których dopuścił się D. J. (1), a były one związane z kradzieżą
energii elektrycznej oraz mienia ruchomego w postaci mebli, na szkodę ojca oskarżonego. Również i w tym zakresie
okoliczności przedstawione przez R. J. (1) zostały potwierdzone innymi dowodami. Oskarżyciel publiczny nie zawarł
ich jednak w złożonej skardze, co – zdaniem Sądu – nie umniejszało wiarygodności twierdzeń świadka R. J. (1), a
wręcz czyniło je prawdziwymi, mogącymi stanowić istotny dowód winy i sprawstwa oskarżonego.
Wersja przedstawiona przez R. J. (1) została uzupełniona protokołem wizji lokalnej (k.105-107) z jego udziałem oraz
materiałem fotograficznym (k.109-111).
Dla (...) istotne były również zeznania pokrzywdzonych, którzy potwierdzili fakty popełnionych na ich szkodę
przestępstw, a te komponowały się z relacją świadka.
O fakcie popełnionych przez D. J. (1) przestępstw wspominał również w swoich zeznaniach świadek D. M., który
chociaż nie znał bliższych szczegółów przedmiotowych czynów, to jednak jak oświadczył – oskarżony nakłaniał go do
wspólnego ich popełnienia. Powyższe dowody potwierdzone również zostały zeznaniami M. C..
W ocenie Sądu zarówno R. J. (1), D. M., świadkowie pokrzywdzeni nie byli skonfliktowani z oskarżonym i w ocenie
Sądu nie mieli powodów do pomawiania D. J. (1).
Dla oceny w/w dowodów istotne były również twierdzenia funkcjonariusza policji M. B., który zeznał przed Sądem, iż
nie zmuszał świadków do składania zeznań obciążających D. J. (1).
Całość tak zgromadzonego materiału dowodowego w sposób jednoznaczny – zdaniem Sądu - wskazywała na fakt, iż
oskarżony dopuścił się przestępstw przeciwko mieniu, za które Sąd orzekające uznał w/w winnym ich popełnienia.
W pozostałym zakresie uniewinnił oskarżonego od popełnienia przestępstw przeciwko mieniu tj. opisanych w pkt. 2 i
7 części wstępnej wyroku albowiem oskarżyciel publiczny nie przedstawił wystarczających i jednoznacznych dowodów
przemawiających za winą i sprawstwem w/w.
Zdaniem Sądu wina oskarżonego nie budzi również wątpliwości w zakresie zarzucanego mu czynu znęcania, chociaż
nie w okresie jak to opisał w skardze oskarżyciel publiczny.
Jak bowiem wynikało z zeznań samej pokrzywdzonej M. C., które Sąd oceniał ze szczególną ostrożnością wobec
kilkakrotnych zmian ich treści – do pierwszego zdarzenia podczas, którego oskarżony użył przemocy fizycznej
wobec jej osoby doszło w miesiącu kwietniu 2011r. podczas ich wspólnego pobytu na terenie Niemiec. Krytycznego
dnia oskarżony będąc pod wpływem alkoholu, podczas wzajemnej kłótni szarpał, kilkukrotnie uderzył oraz kopał
pokrzywdzoną, czym niewątpliwie naruszył jej nietykalność. Z uwagi jednak na brak jakiejkolwiek dokumentacji
medycznej dotyczącej odniesionych obrażeń ciała M. C. – Sąd orzekający przyjął za właściwe zakwalifikowanie
niniejszego zachowania sprawcy z art. 217§1 k.k.
Jak nadto zeznała pokrzywdzona, do czasu opisanego wyżej zdarzenia, jak i po nim zachowanie D. J. (1) było poprawne,
aż do dnia 24.12.2012r.
Sytuacja diametralnie uległa zmianie dopiero po wskazanym wyżej dniu, gdzie oskarżony będąc pod wpływem
alkoholu, środków odurzających, podczas licznych awantur, używając wobec M. C. siły fizycznej zadawał ciosy
po całym ciele, popychał, szarpał, a nadto groził pozbawieniem życia oraz pobicia w/w, wyganiał ją ze wspólnie
zajmowanego mieszkania.
Fakty opisane przez M. C., o których wyżej mowa potwierdzili świadkowie w osobach K. C. i U. G..
W/w świadkowie widzieli bowiem w tamtym czasie na ciele pokrzywdzonej liczne obrażenia w postaci zasinień,
podbiegnięć krwawych. Wielokrotnie również odbierali pokrzywdzoną z mieszkania oskarżonego, który będąc pod
wpływem alkoholu wyganiał w/w.
Co również istotne M. C. opisywała świadkom zachowania oskarżonego oraz okoliczności powstania obrażeń ciała.
Zeznania w/w uzupełnione zostały również częściowo przez P. C., W. C. oraz J. C..
W świetle tak zgromadzonego w tej części materiału dowodowego, również i w tym zakresie wina i sprawstwo
oskarżonego były niewątpliwe.
Sąd Rejonowy w Lubaniu nie dał wiary zeznaniom świadków D. J. (2), R. J. (2), M. J.. Wymienione osoby to bliscy
oskarżonego i zdaniem Sądu orzekającego przedstawiając korzystną dla niego wersję starali się chronić go przed
poniesieniem konsekwencji karnych popełnionych przestępstw. Co również ważkie, zarówno R. J. (2), jak również
M. J. nie mieszkali w tamtym okresie wspólnie z pokrzywdzoną i sprawcą i tylko sporadycznie przebywali w R.. Tym
samym nie mogli znać szczegółów oraz okoliczności popełnionego przez oskarżonego przestępstwa.
Za niewiarygodne Sąd również uznał zeznania M. U.. W/w jest bowiem byłym pracodawcą oskarżonego i właścicielem
konkurencyjnego Zakładu (...), o którym wspominał D. J. (1). Jak nadto wynikało z powyższych ustaleń M. U. w
tamtym czasie był w konflikcie z M. S. właścicielem podpalonego przez oskarżonego Zakładu (...).
W świetle tak zaprezentowanego stanowiska w zakresie zgromadzonego materiału dowodowego oraz poczynionych
ustaleń, wina i sprawstwo D. J. (1) były niewątpliwe i bezsporne.
D. J. (1) w bliżej nieustalonym dniu w okresie od 28 lutego 2013r. do 01 marca 2013r. w L. woj. (...), działając z
zamiarem bezpośrednim, w celu osiągnięcia korzyści majątkowej, po uprzednim zerwaniu kłódek zabezpieczających
i odgięciu drzwi wejściowych dostał się do wnętrza blaszanego garażu, z wnętrza którego dokonał zaboru celem
przywłaszczenia agregatu prądotwórczego (...), dwóch przedłużaczy elektrycznych oraz kanistra metalowego 5
litrowego wraz z zawartością benzyny, o łącznej wartości 1.750 zł, na szkodę J. Ś.. Swoim działaniem wyczerpał
ustawowe znamiona czynu zabronionego opisanego w treści art. 279§1 k.k. Nadto D. J. (1) w bliżej nieustalonym
okresie pomiędzy 01 listopada 2012r., a 31 marca 2014r. w R. woj. (...), działając z zamiarem bezpośrednim, wspólnie
i w porozumieniu z R. J. (1), z góry powziętym zamiarem, dokonał wyrębu 6 drzew z lasu o kubaturze 3,5 metra
sześciennego, o wartości 630 zł, czym działał na szkodę Nadleśnictwa Ś.. Swoim działaniem wyczerpał ustawowe
znamiona czynu zabronionego opisanego w treści art. 278§1 k.k. w zw z art. 12 k.k. Ponadto D. J. (1) w nocy z 03
na 04 sierpnia 2013r. w L. woj. (...), działając z zamiarem bezpośrednim, w celu osiągnięcia korzyści majątkowej,
wspólnie i w porozumieniu z R. J. (1), po uprzednim zerwaniu kłódki zabezpieczającej drzwi wejściowe dostał się
do wnętrza hali, z której dokonał zaboru celem przywłaszczenia 280 metrów instalacji elektrycznej miedzianej, o
wartości 10.000 zł, na szkodę Przedsiębiorstwa (...) Sp. z o.o. Swoim działaniem wyczerpał ustawowe znamiona
czynu zabronionego opisanego w treści art. 279§1 k.k. Nadto D. J. (1) w bliżej nieustalonym dniu miesiąca kwietnia
2011r. w D. w Republice Federalnej Niemiec poprzez szarpanie, uderzanie rękami i nogami naruszył nietykalność
cielesną M. C.. Swoim działaniem wyczerpał ustawowe znamiona czynu zabronionego opisanego w treści art. 217§1
k.k. Ponadto D. J. (1) w okresie od dnia 24.12.2012r. do dnia 18.10.2013r. w R. woj. (...) znęcał się fizycznie i
psychicznie nad M. C. w ten sposób, iż znajdując się pod wpływem alkoholu oraz środków odurzających podczas
wzajemnych awantur zadawał M. C. uderzenia po całym ciele, popychał, szarpał, groził pobiciem i pozbawieniem życia,
wyganiał ze wspólnie zajmowanego mieszkania, czym spowodował u pokrzywdzonej liczne podbiegnięcia krwawe
w miejscach zadanych ciosów. Swoim działaniem wyczerpał ustawowe znamiona czynu zabronionego opisanego w
treści art. 207§1 k.k. Nadto D. J. (1) w dniu 19 sierpnia 2013r. w L. woj. (...), działając z zamiarem bezpośrednim,
dokonał uszkodzenia poszycia dachu budynku, w którym znajduje się Zakład Usług (...) w ten sposób, że napełnioną
bańkę z łatwopalną substancją wraz z nasączonym materiałem podpalił i rzucił na dach, co spowodowało straty w
wysokości 2.049,67 zł, na szkodę M. S., J. i K. G. oraz (...) S.A. Swoim działaniem wyczerpał ustawowe znamiona czynu
zabronionego opisanego w treści art. 288§1 k.k. Ponadto D. J. (1) w bliżej nieustalonym dniu marca 2013r. w R. woj.
(...), działając z zamiarem bezpośrednim, w celu osiągnięcia korzyści majątkowej, po uprzednim wyłamaniu drzwi
wejściowych, dostał się do wnętrza budynku mieszkalnego, z wnętrza którego dokonał zaboru celem przywłaszczenia
hydrofora nieustalonej marki, o wartości 150 zł, na szkodę A. M. (2). Swoim działaniem wyczerpał ustawowe znamiona
czynu zabronionego opisanego w treści art. 279§1 k.k. Wymierzając karę oskarżonemu Sąd Rejonowy w Lubaniu nie
dopatrzył się podmiotowych okoliczności obciążających. Za łagodzące uznał natomiast dotychczasową niekaralność
w/w. Stosownie do treści art. 53§1 k.k. Sąd wymierza karę wedle swojego uznania, w granicach przewidzianych przez
ustawę bacząc, aby jej dolegliwość nie przekraczała stopnia winy, uwzględniając stopień społecznej szkodliwości
oraz biorąc pod uwagę cele zapobiegawcze i wychowawcze, które ma osiągnąć, w stosunku do skazanego, a także
potrzeby w zakresie kształtowania świadomości prawnej społeczeństwa. Zgodnie, zaś z §2 wymierzając karę Sąd
uwzględnia w szczególności motywację i sposób zachowania się sprawcy, popełnienie przestępstwa wspólnie z
nieletnim,, rodzaj i stopień naruszenia ciążących na sprawcy obowiązków, rodzaj i rozmiar ujemnych następstw
przestępstwa, właściwości i warunki osobiste sprawcy, sposób życia przed popełnieniem przestępstwa. Kierując się
powyższymi kryteriami Sąd wymierzył oskarżonemu kary: za czyny opisane w treści art. 279§1 k.k. przy zastosowaniu
ciągu przestępstw z art. 91§1 k.k. – 1 (jednego) roku i 6 (sześciu) miesięcy pozbawienia wolności, za czyn z art. 278§1
k.k. w zw z art. 12 k.k. – 6 (sześciu) miesięcy pozbawienia wolności, czyn z art. 217§1 k.k. – 1 (jednego) miesiąca
pozbawienia wolności, czyn z art. 207§1 k.k. – 8 (ośmiu) miesięcy pozbawienia wolności, czyn z art. 288§1 k.k. –
6 (sześciu) miesięcy pozbawienia wolności. Z uwagi na fakt, iż pomiędzy popełnionymi przestępstwami zachodził –
opisany w treści art. 85 k.k. – realny zbieg przestępstw, Sąd zobowiązany przepisami ustawy Kodeks Karny wymierzył
w/w karę łączną – stosując zasadę asperacji – w wymierzę 2 (dwóch) lat pozbawienia wolności, mając na względzie
zarówno znaczny stopień winy, jak również społecznej szkodliwości przypisanych mu czynów – oskarżony bowiem
działał w zamiarze bezpośrednim, w sposób wyrachowany i zuchwały.
Sąd orzekł też na podstawie art. 46§1 k.k. wobec oskarżonego obowiązek naprawienia szkody wyrządzonymi czynami
poprzez zapłatę:
• na rzecz J. Ś. kwoty 1.750 zł (jeden tysiąc siedemset pięćdziesiąt złotych 00/100),
• na rzecz Przedsiębiorstwa (...) Sp. z o.o. kwoty 10.000 zł (dziesięć tysięcy złotych 00/100), solidarnie z R. J. (1),
• na rzecz M. S. kwoty 2.049,67 zł (dwa tysiące czterdzieści dziewięć złotych 67/100),
• na rzecz A. M. (2) kwoty 150 zł (sto pięćdziesiąt złotych 00/100).
Nadto zaliczył oskarżonemu na podstawie art. 63§1 k.k. na poczet wymierzonej w pkt. VIII części dyspozytywnej
wyroku kary łącznej pozbawienia wolności okres rzeczywistego pozbawienia wolności w sprawie od dnia 06.11.2013r.
do 09.11.2013r. oraz od dnia 26.01.2015r. do dnia 09.04.2015r. Na podstawie art. 616§1 pkt.2 kpk zasądził od
oskarżonego D. J. (1) na rzecz oskarżyciela posiłkowego M. S. kwotę 1.230 zł (jeden tysiąc dwieście trzydzieści
złotych 00/100), w tym podatek VAT w kwocie 230 zł (dwieście trzydzieści złotych 00/100), tytułem zwrotu kosztów
zastępstwa procesowego. Z uwagi na trudną sytuację materialną oskarżonego, który obecnie nie pracuje Sąd zwolnił
go z obowiązku zapłaty na rzecz Skarbu Państwa kosztów sądowych w całości, uznając, iż uiszczenie tychże kosztów
stanowiłoby dla niego nadmierne obciążenie, nie wymierzył mu również opłaty.