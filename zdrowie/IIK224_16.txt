Sygn. akt II K 224/16
PR Ds 367.2016
WYROK
W IMIENIU RZECZYPOSPOLITEJ POLSKIEJ
dnia 08 czerwca 2017 roku.
Sąd Rejonowy w Nidzicy w II Wydziale Karnym w składzie:
Przewodniczący – SSR Krzysztof Bieńkowski
Protokolant – st.sekr.sąd.Krzysztof Rydzewski
przy udziale Prokuratora Prokuratury Rejonowej O.-Północ w O. – del. do Prok.Rej. w N. Anny Romanowskiej
po rozpoznaniu na rozprawie w dniach 15.12.2016r., 16.01.2017r., 13.02.2017r. ,13.03.2017r. , 24.04.2017r.,
29.05.2017r., 05.06.2017r. sprawy:
1. J. F. (1), s. A. i A. z d. F., ur. (...) w N.,
oskarżonego o to, że:
I. W okresie od 08 czerwca 2015 roku do 23 czerwca 2015 roku w sklepie (...) przy ul. (...) w N., woj. (...)- (...)
kilkukrotnie kierował wobec J. Z. (1) groźby spalenia sklepu (...), przy czym groźby te wzbudziły w zagrożonej
uzasadnioną obawę, że zostaną spełnione,
tj. o czyn określony w art. 190 § 1 kk w zw. z art. 12 kk
II. W dniu 04 sierpnia 2015 roku w godzinach 21:50-22:00 w N. przy ul. (...), woj. (...)- (...), działając wspólnie
i w porozumieniu z innymi osobami i nieletnim wziął udział w pobiciu M. W. i M. S. (1) w ten sposób, że uderzał
ich pięściami i kopał nogami po całym ciele doprowadzając wymienionych do stanu bezbronności, w wyniku czego
M. W. doznała obrażeń ciała w postaci złamania dolnej krawędzi oczodołu lewego oraz powierzchownych obrażeń
ciała obejmujących głowę, szyję i tułów, natomiast M. S. (1) doznał obrażeń ciała w postaci powierzchownych obrażeń
głowy, okolic kolan i obu rąk pod postacią stłuczenia i otarcia naskórka, które to obrażenia naruszyły u M. W. funkcje
narządu ciała na okres powyżej dni siedmiu, a M. S. (1) naraziły na naruszenie funkcji narządów ciała na okres powyżej
dni siedmiu,
tj. o czyn określony w art. 158 § 1 kk
2. Z. P. (1), c. B. i A. z d. K., ur. (...) w O.,
Oskarżonej o to, że:
III. W dniu 04 sierpnia 2015 roku w godzinach 21:50-22:00 w N. przy ul. (...), woj. (...)- (...), działając wspólnie i
w porozumieniu z innymi osobami i nieletnim wzięła udział w pobiciu M. W. i M. S. (1) w ten sposób, że uderzała
ich pięściami i kopała nogami po całym ciele doprowadzając wymienionych do stany bezbronności, w wyniku czego
M. W. doznała obrażeń ciała w postaci złamania dolnej krawędzi oczodołu lewego oraz powierzchownych obrażeń
ciała obejmujących głowę, szyję i tułów, natomiast M. S. (1) doznał obrażeń ciała w postaci powierzchownych obrażeń
głowy, okolic kolan i obu rąk pod postacią stłuczenia i otarcia naskórka, które to obrażenia naruszyły u M. W. funkcje
narządu ciała na okres powyżej dni siedmiu, a M. S. (1) naraziły na naruszenie funkcji narządów ciała na okres powyżej
dni siedmiu,
tj. o czyn określony w art. 158 § 1 kk
ORZEKA :
I. oskarżonego J. F. (1) uznaje za winnego popełnienia zarzucanego mu w pkt I czynu , z tym ustaleniem , że działał
w z góry powziętym zamiarze i za to z mocy art.190§1 k.k. w zw. z art.12 k.k. skazuje go , a na podstawie art.190§1 k.k.
wymierza mu karę 6 (sześciu) miesięcy pozbawienia wolności;
II. oskarżonego J. F. (1) uznaje za winnego popełnienia zarzucanego mu w pkt II czynu i za to z mocy art.158§1 k.k.
skazuje go i wymierza mu karę 10 (dziesięciu) miesięcy pozbawienia wolności;
III. oskarżoną Z. P. (1) uznaje za winną popełnienia zarzucanego jej w pkt III czynu i za to z mocy art.158§1 k.k.
skazuje ją i wymierza jej karę 1(jednego) roku pozbawienia wolności;
IV. na podstawie art.85 k.k. i art.86§1 k.k. wymierzone w pkt I i II kary pozbawienia wolności łączy i wymierza
oskarżonemu J. F. (1) karę łączną 1(jednego) roku pozbawienia wolności;
V. na podstawie art.69§1 i 2 k.k. , art.70§2 k.k. oraz art.73§2 k.k. w zw. z art.72§1 pkt 5 k.k. wykonanie orzeczonej w
pkt III kary pozbawienia wolności wobec oskarżonej Z. P. (1) warunkowo zawiesza na okres próby 4(czterech) lat,
nakładając na oskarżoną w okresie próby obowiązek powstrzymania się od nadużywania alkoholu i używania innych
środków odurzających i oddaje oskarżoną w okresie próby pod dozór kuratora;
VI. na podstawie art.46§2 k.k. orzeka wobec oskarżonego J. F. (1) nawiązki na rzecz pokrzywdzonych:
- na rzecz M. W. w kwocie 1.000 (jednego) tysiąca złotych;
- na rzecz M. S. (1) w kwocie 3.000 (trzech tysięcy) złotych;
VII. na podstawie art.46§2 k.k. orzeka wobec oskarżonej Z. P. (1) nawiązkę na rzecz pokrzywdzonej M. W. w kwocie
5.000 (pięciu) tysięcy złotych;
VIII. na podstawie art.627 k.p.k. w zw. z art.633 k.p.k. zasądza od oskarżonych Z. P. (1) i J. F. (1) na rzecz
oskarżycielki posiłkowej M. W. kwoty po 750 (siedemset pięćdziesiąt) zł od każdego z nich tytułem zwrotu kosztów
zastępstwa procesowego
IX. zasądza od Skarbu Państwa na rzecz adw.A. W. kwotę 1428 zł wraz z należnym od tej kwoty podatkiem VAT
tytułem wynagrodzenia za obronę oskarżonego J. F. (1) wykonywaną z urzędu w postępowaniu przed Sądem;
X. zasądza od Skarbu Państwa na rzecz adw.K. R. (2) kwotę 1428 zł wraz z należnym od tej kwoty podatkiem VAT
tytułem wynagrodzenia za obronę oskarżonej Z. P. (1) wykonywaną z urzędu w postępowaniu przed Sądem;
XI. na podstawie art. 624§1 k.p.k. zwalnia oskarżonych od zapłaty kosztów sądowych w całości;
ZARZĄDZENIE
1.(...)
2. (...)
N. (...)
Sygn. akt II K 224/16
UZASADNIENIE
Sąd Rejonowy ustalił, co następuje:
Pokrzywdzona J. Z. (1) wraz z mężem P. Z. (1) prowadzą sklep (...) przy ul. (...) w N., woj. (...)- (...).
Oskarżony J. F. (1) w 2015 roku kilkukrotnie przychodził do w/w sklepu aby robić zakupy lub/i dokonywać niewielkich
kradzieży.
W okresie od 08 czerwca 2015 roku do 23 czerwca 2015 roku zachowanie J. F. (1) w stosunku do ajentki i pracowników
sklepu (...) w N. uległo znacząco pogorszeniu, co zostało wywołane odmową sprzedaży produktów alkoholowych przez
N. T. (1) (kasjerkę) nieletniemu wówczas K. D. (1), który do sklepu przyszedł wraz z oskarżonym J. F. (1).
Na odmowę sprzedaży alkoholu oskarżony gwałtownie zareagował mówiąc „spalę cię kurwo i tą budę”. N. T. (1) w
przedmiotowej sytuacji zatelefonowała do ajentów lokalu, z prośbą aby przyjechali.
W tym samym dniu oskarżony J. F. (1) wrócił do sklepu celem zakupu piwa i po okazaniu przez oskarżonego dowodu
osobistego kasjerka sprzedała mu alkohol. Podczas dokonywania transakcji oskarżony znów groził spaleniem sklepu.
O zachowaniu oskarżonego N. T. (2) opowiedziała znajdującemu się w lokalu P. Z. (1), który wyszedł przed sklep aby
porozmawiać z oskarżonym. W trakcie rozmowy oskarżony w kierunku P. Z. (1) raz jeszcze potwierdził swoje groźby
dotyczące spalenia sklepu.
W dniu 08 czerwca 2015 roku około godziny 20:30 oskarżony wraz z K. D. (1) znów przyszli do sklepu celem zakupu
piwa. Na tamtą chwilę przy kasie stał P. Z. (1), który odmówił mu sprzedaży piwa z uwagi na nietrzeźwość oskarżonego.
Oskarżony zaczął ponownie odgrażać się P. Z. (1), że „spali ten sklep”. P. Z. (1) obawiając się spełnienia gróźb
zatelefonował do firmy ochroniarskiej mającą pod swą pieczą sklep, celem zwiększenia dozoru w okolicach sklepu.
W okolicach 15-19 czerwca 2015 roku w sklepie pracowała J. Z. (2), do której to oskarżony J. F. (1) również kierował
groźby – spalenia sklepu, które wywołały obawę.
P. Z. (1) i J. Z. (2) zatrudniając A. K. w sklepie, prosili ją o zwrócenie uwagi na oskarżonego opisując jej przebieg
dotychczasowego zachowania oskarżonego.
Dowód: zeznania J. Z. (1) [k.2v-3v, 380-380v]; zeznania N. T. (1) [k.7v-8, 393v]; zeznania P. Z. (1) [k. 11v-12,
393v-394]; zeznania A. K. [k.15v, 406v], częściowo zeznania świadka K. D. (1) [k. 19-20, 464v].
W dniu 04 sierpnia 2015 roku w godzinach popołudniowych pokrzywdzony M. S. (1) przebywał u pokrzywdzonej M.
W..
W godzinach wieczornych M. S. (1) źle się poczuł i postanowił wrócić do domu. W związku z powyższym M. W.
postanowiła odprowadzić go , przy okazji wyprowadzając psa.
W pewnym momencie podczas spaceru przy ul. (...) w (...) pokrzywdzeni natknęli się na oskarżonego J. F. (1),
oskarżoną Z. P. (1) oraz K. D. (1), którzy wcześniej spożywali alkohol w postaci piwa. Oskarżeni wraz z K. D. (1)
zaczęli słownie zaczepiać M. W. i M. S. (1). Pokrzywdzeni na zaczepki słowne oskarżonych zareagowali analogiczną
odpowiedzią i odeszli.
Po przejściu około 100 metrów (w okolicy apteki) pokrzywdzeni zostali zaatakowani przez oskarżonych i K. D. (1).
M. S. zaatakowali oskarżony J. F. (1) oraz K. D. (1), a pokrzywdzoną M. W. oskarżona Z. P. (1). Oskarżony J. F. (1)
oraz K. D. zaczęli bić M. S. (1) zadając ciosy pięściami. W momencie kiedy M. S. (1) przewrócił się J. F. (1) wraz z K.
D. (1) zaczęli go kopać.
W tym samym czasie Z. P. (1) zadawała ciosy rękami – pięścią M. W., a w momencie gdy się przewróciła to zaczęła
ją kopać.
W momencie kiedy J. F. (1) oraz K. D. (1) przestali bić M. S. (1), podeszli do Z. P. (1) i wspólnie oddalili się z miejsca
zdarzenia.
Dowód: zeznania M. S. (1) [k. 127v, 380v-381]; zeznania M. W. [k. k. 347, 381-381v]; zeznania częściowo K. D. (1)
[k. 464v, 138v-139].
W skutek pobicia M. W. doznała złamania dolnej krawędzi oczodołu lewego oraz powierzchownych obrażeń ciała
obejmujących głowę, szyję i tułów. Skutkujących naruszeniem funkcji narządów ciała na okres przekraczający 7 dni.
W skutek pobicia M. S. (1) doznał powierzchownych obrażeń
Wielu okolic ciała: głowy, okolic kolan i obu rąk pod postacią stłuczenia i otarć naskórka. Przedmiotowe obrażenia
spowodowały naruszenie funkcji i narządów ciała na okres nieprzekraczający 7 dni.
Dowód: opinie biegłego lekarza [k. 133-134].
Oskarżeni przyznali się do wspólnego udziału w bójce, natomiast oskarżony J. F. (1) nie przyznał się do gróźb karalnych
kierowanych do J. Z. (2).
J. F. (1) przesłuchany w trakcie trwania postępowania przygotowawczego w charakterze podejrzanego odnośnie
popełnienia czynu z art. 190 § 1 kk nie przyznał się do winy i odmówił składania wyjaśnień. Oskarżony odnosząc
się do drugiego stawianego mu czynu wskazał, iż do zdarzenia doszło w wyniku ugryzienia go przez psa, który był
wyprowadzany przez pokrzywdzoną M. W.. Wskazywał, iż pies podbiegł do niego i go ugryzł, a w reakcji obronnej
kopnął psa. W wyniku czego pokrzywdzeni mieli zaatakować oskarżonych.
Dowód: wyjaśnienia J. F. (1) [k. 35, 152v-153];
Podczas postępowania sądowego wskazany oskarżony przyznał się jedynie do wspólnej bójki z M. S. (1). Oskarżony
odnosząc się do gróźb karalnych wskazał, iż zdarzało mu się „nadużywać” gościnności w sklepie (...) i dokonywał
drobnych kradzieży. Pokrzywdzona J. Z. (1) w wyniku dokonanych kradzieży przez oskarżonego miała sama mu grozić,
iż jeżeli nie zaprzestanie kradzieży to zgłosi sprawę na policję podając, że J. F. (1) chcę spalić sklep (...)
Dowód: wyjaśnienia J. F. (1) [k. 379v].
Oskarżona Z. P. (1) przesłuchana w trakcie trwania postępowania przygotowawczego w charakterze podejrzanej
wskazywała, iż przedmiotowa sytuacja została wywołana przez ugryzienie przez psa pokrzywdzonej J. F. (1). Wskazała,
iż „wtedy ja się zdenerwowałam i sprowokowałam bójkę”.
Dowód: wyjaśnienia Z. P. (1) [k. 183];
Podczas postępowania sądowego wskazana oskarżona nie przyznała się do pobicia pokrzywdzonych i potwierdziła
wcześniej złożone wyjaśnienia.
Dowód: wyjaśnienia Z. P. (1) [k. 379v-380];
Ponadto Sąd ustalił, że oskarżony J. F. (1) nie jest chory psychicznie, upośledzony umysłowo i nie wykazuje
organicznych zaburzeń osobowości. Stwierdzili u w/w cechy osobowości dyssocjalnej oraz rozpoznali zespół
uzależnienia spowodowany używaniem kanabinoli
Dowód: opinia biegłych psychiatrów i psychologów [k. 254-260].
Sąd zważył, co następuje:
Wyjaśnienia złożone przez oskarżonych nie zasługują na wiarę. Wyjaśnienia, w których zaprzeczają swój udział w
pobiciu, a dodatkowo J. F. (1) w zakresie gróźb karalnych w ocenie Sądu stoją w sprzeczności z innymi zgromadzonymi
w sprawie dowodami, w szczególności zeznaniami pokrzywdzonych jak i świadków w osobach M. S. (1), M. W., A. K.,
J. Z. (1), P. Z. (1) oraz N. T. (1)
W ocenie Sądu relacje poszkodowanych jak i wyżej wymienionych świadków są wiarygodne. Wymienieni od początku
postępowania składali spójne i konsekwentne zeznania identyfikując sprawców stawianych czynów.
Tak więc Sąd odnosząc się do pierwszego ze stawianych czynów oskarżonemu J. F. (1) wskazuje, iż pokrzywdzona J.
Z. (1) opisała sprawce jak również w sposób szczegółowy i wiarygodny opisała przebieg zdarzenia.
Wskazać należy, że pokrzywdzona jak i świadkowie są dla oskarżonego osobami obcymi, które nie mają żadnych
racjonalnych powodów, aby bezpodstawnie obciążać oskarżonego.
W ocenie Sądu jako całkowicie bezzasadne odrzucić należy sugestie oskarżonego jakoby pokrzywdzona w sposób
zaplanowany i celowy złożyła fałszywe zeznania.
Relacje świadków są bowiem spójne i konsekwentne, tworząc wzajemnie się uzupełniająca całość. Wskazać należy, że
P. Z. (1) oraz N. T. (1) byli naocznymi świadkami nagannego zachowywania się oskarżonego J. F. (1), które występowały
zarówno w okolicy jak i w samym sklepie (...) w N.. Wskazać należy również, że P. Z. (2) wcześniej zwracał uwagę
oskarżonemu, by ten tak się nie zachowywał i zaniechał swoich gróźb.
Wskazać należy, iż oskarżony J. F. (1) został poddany badaniom psychiatrycznym, po których biegli jednoznacznie
stwierdzili, że u oskarżonego występuje zespół uzależnienia spowodowany używaniem kanaboidów, a przedmiotowe
groźby występowały na skutek odmowy sprzedaży mu alkoholu przez pokrzywdzoną J. Z. (1).
Linia obrony przyjęta przez oskarżonego J. F. (1), która to miała zostać uwiarygodniona zeznaniami K. D. (1) nie
znajduje, żadnego potwierdzenia w zgromadzonym materiale dowodowym, a ponadto w części K. D. (1) opisywał
zdarzenia, które legły u podstaw grożeniem „spaleniem” pokrzywdzonej i jej własności. Ponadto wskazał, że „ale on
może mówił, że spali sklep” [vide: zeznania K. D. (1) k. 20].
Sąd wziął pod uwagę dość specyficzną sytuację, w jakiej oskarżony J. F. (1) groził pokrzywdzonej J. Z. (3). Wypowiedzi
obu stron Sąd analizował z uwzględnieniem ich kontekstu, który obejmuje także towarzyszące wypowiedziom
zachowania. Zdaniem Sądu zachowanie oskarżonego oceniane bezpośrednio, jak również na szerszym tle panujących
pomiędzy nim a pokrzywdzoną stosunków może zostać zakwalifikowane jako wywołujące u pokrzywdzonej realne
obawy. Świadczy o tym złożenie zawiadomienia o przestępstwie przez pokrzywdzoną bezpośrednio po zdarzeniu,
a więc odstęp czasowy między zaistnieniem inkryminowanego zdarzenia, a podjęciem kroków zmierzających do
uruchomienia postępowania karnego. O usprawiedliwionej obawie o zdrowie i życie oraz mienie, może również
świadczyć fakt, iż pokrzywdzona poprosiłą o wzmocnienie dozoru nocnego sklepu (...), Z tych też względów
kulminacyjne zachowanie oskarżonego w postaci wypowiedzianych gróźb Sąd ocenił jako wypełniające znamiona
groźby karalnej ponad wszelką wątpliwość.
Należało zauważyć, że przestępstwo groźby karalnej spenalizowane w art. 190 § 1 kk polega na tym, że a) sprawca grozi
innej osobie popełnieniem przestępstwa, b) przestępstwo to ma być popełnione na szkodę tej osoby, wobec której
groźba jest wypowiadana, lub na szkodę osoby dla niej najbliższej, c) groźba ta wzbudza u pokrzywdzonego obawę, że
zostanie spełniona oraz d) obawa ta musi być uzasadniona. Wszystkie te przesłanki muszą wystąpić łącznie i tak też
było w przedmiotowej sprawie. Nie ulega również wątpliwości Sądu, iż znamię występku z art. 190 § 1 kk polegające
na wzbudzeniu w zagrożonym obawy spełnienia groźby, należy oceniać subiektywnie, z punktu widzenia zagrożonego
i wystarczy, aby groźba wzbudziła w zagrożonym przekonanie, że jest poważna i zachodzi prawdopodobieństwo jej
ziszczenia.
Dla karalności przestępstwa groźby karalnej nie jest istotne czy sprawca miał w rzeczywistości zamiar zrealizowania
groźby. W skład znamion przestępstwa z art. 190 § 1 kk nie wchodzi istnienie zamiaru spełnienia groźby ani nawet nie
jest konieczne obiektywne niebezpieczeństwo jej realizacji. Sprawca może nie chcieć spełnienia groźby. Istotne jest
jednak, aby zagrożony nie wiedział o tym, a groźba wzbudziła u niego uzasadnioną obawę, iż będzie spełniona (wyr.
SN z 3.4.2008 r., IV KK 471/07, OSNwSK 2008, Nr 1, poz. 801; wyr. SA w Katowicach z 20.8.2009 r., II AKA 123/09,
KZS 2010, Nr 5, poz. 43; wyr. SA w Krakowie z 17.12.2008 r., II AKA 196/08, KZS 2009, Nr 2, poz. 35; wyr. SA w
Lublinie z 11.10.2005 r., II AKA 233/05, KZS 2006, Nr 7–8, poz. 118).
Natomiast Sąd odnosząc się do drugiego z czynów stawianego oskarżonemu J. F. (1) jak również oskarżonej Z. P. (1)
tj. o czym z art. tj. o czyn określony w art. 158 § 1 kk wskazać należy, że pokrzywdzeni M. W. jak i M. S. (1) nie tylko
opisali poszczególnych sprawców, ale również w sposób szczegółowy i wiarygodny opisali przebieg zdarzenia i rolę
poszczególnych osób w przedmiotowym zdarzeniu.
Jednocześnie świadkowie – pokrzywdzeni wskazywali, iż ani z ich strony nie doszło do aktów agresji, które
mogłyby prowokować do tak agresywnego zachowania oskarżonych, wbrew twierdzeniom samych oskarżonych. W
przedstawionym materiale dowodowym nie ma żadnych okoliczności by przyznać wyjaśnieniom oskarżonym racji, a
mianowicie, iż pies którego wyprowadzali pokrzywdzeni podbiegł do J. F. (1) i ugryzł go bez powodu. Pokrzywdzeni
jasno wskazywali, że kiedy mijali się z oskarżonymi to doszło między nimi do zaczepek słownych sprowokowanych
przez oskarżonych w rezultacie czego w krótki okresie czasu – po odejściu około 100 metrów – oskarżeni rzucili się
na nich celem pobicia.
Okoliczności zdarzenia wskazują jednoznacznie na wspólny atak oskarżonych na pokrzywdzonych. Swoisty podział
celów ataku (napaść na M. S. przez J. F. i K. D. oraz atak na M.W. przez Z. P.) nie był związany z jakimkolwiek
ekscesem Z. P. a stanowił element swoistej taktyki napastników , którzy obejmowali swoim zamiarem pobicie obojga
pokrzywdzonych.
Podkreślenia wymaga , że ze zgodnych relacji pokrzywdzonych wynika, że po przejściu około 100m od miejsca
sprzeczki z oskarżonymi i K. D. zostali równocześnie zaatakowani – M. S. przez najpierw J. F. , do którego dołączył
K. D., a M.W. przez Z. P..
Jednocześnie analiza zeznań pokrzywdzonych, osób dla oskarżonych całkowicie obcych, które nie mają żadnego
uzasadnionego powodu aby ich bezpodstawnie obciążać, nie wskazuje w żaden sposób na opisywane przez
oskarżonego J. F. zaatakowanie Z. P. przez pokrzywdzonego w ogóle nie miało miejsca , zaś oskarżony wraz z K. D.
pobili M. S. , równolegle z atakiem Z. P. na M.W..
Wykluczyć natomiast należy w świetle zeznań M. S. (1) aby J. F. był odciągany od pokrzywdzonego przez K. D., wręcz
przeciwnie udział obu wymienionych sprawców w zdarzeniu był aktywny, obaj „zaczęli mnie okładać” (k.380v).
W ocenie Sądu nie ma żadnych podstaw , aby kwestionować wiarygodność relacji pokrzywdzonych. Oboje w sposób
spójny i konsekwentny opisali przebieg zdarzenia, przy czym ich relacje oddają dynamikę i gwałtowność zdarzenia.
W realiach niniejszej sprawy Sąd doszedł do przekonania, iż nie można mówić o tym, aby oskarżeni działali w ramach
obrony koniecznej. To oskarżeni wszczęli awanturę i to oni byli agresywni. Geneza zdarzenia jest przy ocenie sytuacji
motywacyjnej oskarżonych niezwykle istotna i wskazuje, że oskarżeni – wbrew lansowanym twierdzeniom - absolutnie
nie działali w celu odparcia bezpośredniego, bezprawnego zamachu na swoją osobą. Tym bardziej, iż sama oskarżona
Z. P. (1) wskazywała iż „wtedy ja się zdenerwowałam i sprowokowałam bójkę” [vide: wyjaśnienia Z. P. (1) [k. 183].
Zgodnie z opinią lekarską sporządzoną przez lek. medycyny sądowej w feralnym zdarzeniu pokrzywdzeni doznali
odpowiednio:
- M. W. doznała złamania dolnej krawędzi oczodołu lewego oraz powierzchownych obrażeń ciała obejmujących głowę,
szyję i tułów. Skutkujących naruszeniem funkcji narządów ciała na okres przekraczający 7 dni.
- M. S. (1) doznał powierzchownych obrażeń
Wielu okolic ciała: głowy, okolic kolan i obu rąk pod postacią stłuczenia i otarć naskórka. Przedmiotowe obrażenia
spowodowały naruszenie funkcji i narządów ciała na okres nieprzekraczający 7 dni.
W ocenie Sądu powyższa opinia jest pełna, jasna i fachowa. Biegły, posiadający wiadomości specjalne i ugruntowane
doświadczenie zawodowe przeanalizował całość dostępnej dokumentacji i sformułował jasne i logiczne, należycie
uzasadnione wnioski.
Przy czym pokrzywdzeni jasno wskazywali, iż M. W. i M. S. (1) zostali zaatakowani w sposób nagły przez oskarżonych,
którzy działali wspólnie. Owszem pokrzywdzonej M. W. ciosy zadawała jedynie oskarżona Z. P. (1), tak samo jak
pokrzywdzonemu M. S. (1) ciosy zadawał J. F. (1) i K. D. (1). Ten fakt również został potwierdzony przez samych
oskarżonych i nie ma to żadnego wpływu na zaistnienie bójki.
Nie budzi wątpliwości patrząc przez pryzmat powyższych rozważań, iż obrażenia powstałe u pokrzywdzonych były
wynikiem działania oskarżonych. Zakres obrażeń oraz okres na jaki obrażenia spowodowały naruszenie czynności
narządów ciała i rozstrój zdrowia sąd ustalił w oparciu o jasną, spójną, pełną opinię biegłego powołanego w sprawie.
Przy czym z okoliczności sprawy wynika, iż działał on umyślnie, działał ze świadomością możliwości powstania obrażeń
w wyniku nagannych działań.
Biorąc pod uwagę, że wszyscy oskarżeni są ludźmi dorosłymi, znającymi obowiązujące normy prawne i konsekwencje
ich nieprzestrzegania, a czyny im zarzucane mają charakter prosty ze społecznego punktu widzenia, uznać należy , że
można im przypisać winę.
W odniesieniu do oskarżonego J. F. (1) w tym zakresie nie zachodzą przesłanki do przyjęcia ograniczonej bądź
zniesionej poczytalności, co wynika z jasnej, pełnej i fachowej opinii zespołu biegłych psychiatrów i psychologa.
Przepis art. 158 § 1 kk stanowi , iż karze podlega, kto bierze udział w bójce lub pobiciu, w którym naraża się człowieka
na bezpośrednie niebezpieczeństwo utraty życia albo nastąpienia skutku określonego w art. 156 § 1 kk lub 157 § 1 kk
Przedmiotem ochrony, jako znamieniem typów czynu zabronionego, jest w wypadku przestępstwa określonego w art.
158 § 1 kk życie i zdrowie człowieka. Przez pobicie należy rozumieć czynną napaść przynajmniej dwóch osób na jedną
osobę albo grupy osób na grupę, przy czym w tym ostatnim wypadku do atakujących należy przewaga. W odróżnieniu
od bójki, w wypadku pobicia można jednoznacznie wskazać na atakujących i broniącego lub broniących się. Sąd
Najwyższy w wyroku z dnia 30 maja 1974 r., II KR 14/74, OSNKW 1974, nr 10, poz. 186 wskazał trafnie na cechę udziału
w pobiciu, które musi polegać na świadomym współdziałaniu uczestników pobicia. Udziałem w pobiciu jest każda
forma kierowanego wolą udziału w grupie napastniczej, bowiem obecność każdego jej uczestnika zwiększa przewagę
napastników i przez to ułatwia im dokonanie pobicia, zadawanie razów, a wzmaga niebezpieczeństwo nastąpienia
skutków w zdrowiu ofiar. Rozmaitość form zachowania, aktywność każdego z uczestników, zadawane razy, ich ilość
i skutki mają znaczenie dla oznaczenia stopnia winy każdego z nich, więc i kary, ale nie są one znamienne dla bytu
tego przestępstwa”.
Przez przestępstwo pobicia z art. 158 § 1 kk rozumie się czynną napaść co najmniej dwóch sprawców na jedną
lub więcej osób. Nie oznacza to jednak, że w przypadku większej liczby pokrzywdzonych, poszczególni sprawcy
muszą wziąć udział w pobiciu każdego z nich, gdyż dla bytu przestępstwa wystarczające jest działanie skierowane
chociażby przeciwko jednemu z pokrzywdzonych, z zachowaniem wspólności zamiaru i tożsamości zdarzenia, przy
czym uczestnik pobicia musi mieć świadomość niebezpiecznego charakteru zdarzenia i generalnie przewidywać
następstwa czynu w postaci ciężkich uszkodzeń ciała (tak wyrok Sądu Apelacyjnego w Białymstoku z 10 kwietnia 2001
r. II AKa 27/2001, OSA 2002, z. 3, poz. 20). W wypadku typu określonego w art. 158 § 1 kk skutkiem uczestniczenia w
bójce lub pobiciu jest narażenie człowieka na bezpośrednie niebezpieczeństwo utraty życia lub uszczerbku na zdrowiu
przestępstwo to jest więc typowym przestępstwem konkretnego narażenia na niebezpieczeństwo. Przestępstwo
określone w art. 158 § 1 kk może być popełnione tylko umyślnie. Sprawca bierze umyślnie udział w bójce lub w pobiciu
ze świadomością, że bójka lub pobicie zagraża bezpośrednio życiu lub w poważnym stopniu zdrowiu człowieka i tego
chce lub przynajmniej na to się godzi. ( ak Komentarz do art. 158 kodeksu karnego (Dz.U.97.88.553), [w:] A. Barczak-
Oplustil, G. Bogdan, Z. Ćwiąkalski, M. Dąbrowska-Kardas, P. Kardas, J. Majewski, J. Raglewski, M. Rodzynkiewicz,
M. Szewczyk, W. Wróbel, A. Zoll, Kodeks karny. Część szczególna. Tom II. Komentarz do art. 117-277 k.k., Zakamycze,
2006, wyd. II). Określony w art. 158 § 1 kk udział w bójce lub pobiciu jest przestępstwem umyślnym, które wymaga
zamiaru bezpośredniego co do samego uczestnictwa w zajściu, natomiast znamię jego niebezpiecznego charakteru (tj.
narażenia życia lub zdrowia człowieka na bezpośrednie niebezpieczeństwo) może być objęte zamiarem ewentualnym
(tak wyrok Sądu Najwyższego z dnia 7 IV 1975 r., II KRN 10/75, OSNPG 1976, nr 3, poz. 20). Osoby zaatakowane w
ramach pobicia nie ponoszą odpowiedzialności za naruszenie nietykalności cielesnej i obrażenia zadane napastnikom,
gdyż znajdują się w sytuacji obrony koniecznej.
Zatem w ocenie Sądu nie budzi również wątpliwości kwestia kwalifikacji prawnej popełnionego przez oskarżonych
przestępstwa.
Wymierzając za przypisane oskarżonym czyny karę Sąd miał na uwadze całokształt okoliczności zarówno łagodzących
jak i obciążających, w szczególności stopień społecznej szkodliwości popełnionego przez niego czynu i stopień winy.
Określając wysokość kary Sąd uwzględnił również cele zapobiegawcze i wychowawcze kary w stosunku do sprawcy, a
ponadto potrzeby w zakresie kształtowania świadomości prawnej społeczeństwa.
Sąd ustalając wymiar kary brał pod uwagę przede wszystkim skutki działania oskarżonych, w szczególności stopień
uszczerbku na zdrowiu oraz krzywdą którą to doznał pokrzywdzony nagannym zachowaniem oskarżonego.
Jako okoliczności obciążające przy wymiarze kary Sąd miał na uwadze sposób działania oskarżonych, który wraz z Z.
P. (1) (odnośnie czynów II i III części wstępnej wyroku) w zuchwały sposób zaatakowali pokrzywdzonych, a dodatkową
okolicznością obciążającą są stosunkowo bolesne skutki zdarzenia dla pokrzywdzonych. Niemniej jednak uwzględnić
przy wymiarze kary należało również fakt, że obrażenia choć bolesne nie spowodowały poważniejszych skutków dla
zdrowia poszkodowanego.
Ponadto przy wymiarze kary Sąd miał na uwadze również gwałtowne i wulgarne w znacznym stopniu zachowanie
sprawców w stosunku do pokrzywdzonych oraz znaczną jego uciążliwość. Podkreślić należy, że wypowiadane groźby
pod adresem pokrzywdzonego wzbudziły w nim uzasadnioną groźbę spełnienia. Ponadto jako okoliczność obciążającą
należało uwzględnić dotychczasową karalność oskarżonego.
Dotychczasowa karalność J. F. (1) w kontekście warunków i właściwości osobistych sprawcy wyklucza warunkowe
zawieszenie kary, albowiem brak jest jakichkolwiek podstaw do przypuszczeń, że oskarżony pomimo zawieszenia kary
nie popełni nowego przestępstwa.
Tak więc Sąd w odniesieniu do oskarżonego J. F. (1) za czyn zarzucany w pkt I, na podstawie art. 190 § 1 kk wymierzył
mu karę 6 (sześciu) miesięcy pozbawienia wolności, natomiast za czyn II, na podstawie art. 158 § 1 kk karę 10 miesięcy
pozbawienia wolności.
Natomiast w pkt IV wyroku na podstawie art. 85 kk i art. 86 § 1 kk wymierzone kary pozbawienia wolności połączył i
wymierzył oskarżonemu J. F. (1) karę łączną 1 (jednego) roku bezwzględnego pozbawienia wolności.
Sąd odnosząc się do wymiaru kary wymierzonej oskarżonej Z. P. (1) za czynnik łagodzący uznał wcześniejszą
niekaralność oskarżonej.
Tak więc w pkt III wyroku z mocy art. 158 § 1 kk skazał ją i wymierzył jej karę 1 roku pozbawienia wolności, przy czym
przedmiotową karę zgodnie z pkt V wyroku warunkowo zawiesił na okres próby 4 lat, nakładając na nią w okresie próby
obowiązek powstrzymania się od nadużywania alkoholu i używania innych środków odurzających i oddał oskarżoną
w okresie próby pod dozór kuratora – jako , że w/w jest sprawcą młodocianym.
W ocenie Sądu – biorąc pod uwagę całokształt zdarzenia , jak również warunki i właściwości sprawców zasądzona
w pkt VI sentencji wyroku kwota nawiązki w wysokości odpowiednio na rzecz M. W. kwota 1.000,00 zł oraz M. S.
(1) kwota 3.000,00 zł odpowiadają wadze czynu i rekompensują cierpienia związane z naruszeniem funkcji narządu
ciała, które to obrażenia, choć bolesne nie zagrażały w poważny sposób życiu czy zdrowiu poszkodowanych.
Natomiast mając na uwadze stopień obrażeń u M. W., które zostały zadane przez Z. P. (1) zgodnie z art. 46 § 2 kk
orzeczono nawiązkę w kwocie 5.000,00 zł.
Na podstawie art. 627 kpk w zw. z art. 633 kpk zasądzono od oskarżonych Z. P. (1) i J. F. (1) na rzecz oskarżycielki
posiłkowej M. W. kwotę po 750 (siedemset pięćdziesiąt) zł od każdego z nich tytułem zwrotu kosztów zastępstwa
procesowego
Sąd w pkt IX i X zasądził od Skarbu Państwa na rzecz adwokatów wynagrodzenie za obronę oskarżonych wykonywaną
z urzędu w postępowaniu przed Sądem.
Sąd w pkt XI sentencji wyroku - na podstawie art. 624 § 1 kpk - biorąc pod uwagę sytuację oskarżonych zwolnił ich w
całości od obowiązku zapłaty na rzecz Skarbu Państwa kosztów sądowych, w tym opłaty.